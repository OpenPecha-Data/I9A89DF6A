༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
5719
29979
སྙན་ངག
snyan ngag
Author
ཤཱཀྱ་མཆོག་ལྡན།
shAkya mchog Idan
Descriptor
Original Publication
bod kyi bcu phrag rig mdzod chen mo. dpal ldan sa skya pa'i
gsung rab;v. 5
pe cin
Place
Publisher
mi rigs dpe skrun khang
2004
Date
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
14
2, 553
scanned at m/s satluj infotech images, e-45, sector 27 noida,
district gautam buddha nagar, u.p. 201301 via new delhi, india
for the tibetan buddhist resource center, 150 w 17th st., new york
city, ny 10011, usa 2006



Sñan rag / Par-chen Sakya-mchog-ldan dan Rin-spuns...
S
LC Control Number: 2005323044
Type of Material: Book (Print, Microform, Electronic, etc.)
Main Title: Sñan nag / Pan-chen ſākya-mchog-Idan dan Rin-spuns Nag-dban-"jigs-grags
sogs kyi mdzad.
Variant Title: Chinese colophon title: Zangwen shilun
Edition Information: Par thens 1.
Published/Created: Pe-cin : Mi rigs dpe skrun khan : Mtsho-sñon mi rigs dpe skrun khan, 2004.
Related Names: Sākya-mchog-ldan, Gser-mdog Pan-chen, 1428-1507.
Rin-spuns-pa Nag-dban-'jig-rten-dban-phyug-grags-pa.
Description: 14, 2, 553 p. : ill. ; 21 cm.
ISBN: 7105060212
Summary: Collection of texts on Dandin's Kavyādarsa and Tibetan poetry.
Contents: Sñan nag me lon gi 'grel pa dbyans can gyi rol mtsho / Pan-chen
Sākya-mchog-Idan gis brtsams -- Sñan nag gi bstan bcos me lon la 'jug pa'i
sgo / Pan-chen Sakya-mchog-ldan gis brtsams -- Sñan 'grel mi 'jigs sen ge'i na
ro / Rin-spuns Nag-dban-'jigs-grags kyis brtsams -- Dbyans can lha mo la
bsnags pa don rgyan rnam par bkod pa'i phren ba żes bya ba blo gsal gyi dad
pa'i mgrin pa mdzes byed do / Nor Dkon-mchog-lhun-grub kyis brtsams --
Sgra dbyans lha mo dbyans can ma la bsnags pa don rgyan padma dkar po
bzad pa'i rdzin bu / Žu-chen Tshul-khrims-rin-chen gyis brtsams -- Ston pa
thub pa'i dban po la bstod pa don rgyan
gsal ba'i me lon blo gsal yid 'phrog ces bya ba bzugs so / Pan-chen
ſākya-mchod-ldan gyis brtsams -- Rgyan gyi bstan bcos me lon gi gzun dan
mthun par dper brjod pa Dandi rgyun man/
'Jam-dbyans-mkhyen brtse-dban-pos brtsams.
Notes: In Tibetan.
ALL
Subjects: Dandin, 7th cent. Kāvyādarsa.
Sanskrit poetry--History and criticism.
Tibetan poetry--History and criticism.
Series: Bod kyi bcu phrag rig mdzod chen mo. Dpal ldan Sa-skya-pa'i gsun rab ; pod
LC Classification: PK2916 vol. 5 of 2004 BQ7672.4 (BQ14)+
Overseas Acq. No.: Ch-Tib-2005-323044; 01; 13-01
Other System No.: (DLC) 2005323044
Repro./Stock No.: Library of Congress -- New Delhi Overseas Office
Quality Code: Icode



་
"
» ཆན་
བཙན་
ཙ་
རྒྱུས་
རྒྱུ་
༣
ཨ་ཀྱི
ས་ཨུ་
པ༌བ་
༧
R
ན
:|: g
2,
1
1:|:
，
ཙམ་?
r
ཀ
མཐ-
ལས་
,
ས་
4'i
:
*
ཏ
བs
,་
''
g
ང་
དམ་
སུ
-
"
, fས་
བསgE
,
༣
ད་
ཚུན
a
*
ཟླ་
ཅ་ཙམ་
A
འི ལུ
ན
སྣ་
བ
༢
ས་
**
:
ན
*
*
མ
.
་
.
ཙ ཚ་
རྒྱུ་
,
*
་ཅུ，
བ
བ
，
,
༧ཧཱུཾ
:
" }
་ ,
ར
，
jit-
༩
ས
。。་
* :༣
ནི
:
si
7972）
པH
ས་
》+
ས་་་
,
.
:
S
|:
1
ཊྛཱ༔ '
“• 1
ས་
ཀྱི
་་༧ ༔་
35373
:*
༢
་
s
ན
༡
8
་་
.
't
，་ ：.
:
， ''
，
..
:
*
E
*་རྡོ་
བ
།
པ་མ
རཾཔ
•
•ལ་
ཅ
*
ཏུ
༦u;
ན
'
་ང་ཀརྨ་
ལ
བR
.
**
པ
S
,
,
*, *
A
།
ནི
བ
ཀ
'
•
*
༣
ས
བཏི
ལ
ས་
དར་
།
་་་
བོདཀྱི་བཅུ་ཕྲག་རིག་མཛོད་ཆེན་མོ།
དཔལ་ལྡན་ས་སྐྱ་པའི་གསུང་རབ།
A
ས3ངག
-ii#*
མི་རིགས་དཔེ་སྐྲུན་ཁང་།
E4
མཚོ་སྔོན་མི་རིགས་དཔེ་སྐྲུན་ཁང་།
པ
་་་་ ༣
，
སྒྱུ་
;
ཙ
ཚ• 1 :་
པ
r
སྒྱུ
:
.
:.
.
.
.་
༣
},
༤
ཨ
,
ཟླ-4
ཙ
#
- -
མ་
•ག་
ས
1:|: :
ལ
ཚ
ཡཕ ཧ སྡེ་ཀུབ་ པ
།
:
f
སམ
,
*,'
མདབs p *,
：་
བ པ ཀཱ༔
ས'''
སྦྱར་
༦
''
།
པ
， '''
88
-
༤ 4"
:+45:
E
**，3
:
་
ཚེ
ས ས ས
，་བཅས་
ཅུ
*
*
༢
*
*
#
ན་
་
*
༡
.
*
REff
;;
སྐྱེ་
*
* ཚ 1,
:
*
#*
E
་ཙ མི ཙི - ༡༩
# བ*
དུག
2
ནས་
,
༧ ཟླ་
，
པ་
**
1:|
༧༦༩
༩
ཙ
ཙ ཚ
|
..
༣ ©
= :***
9…
་
1
ཙིཏྟཾ;ག
?
*
,
s
་
ལོ་
རྒྱུ
པའི
།
སོ་
#
''
ས་ས
དྷ
།
པས་མནལ་
རྩ་
་
*, *་ཕྱི་
}:
བ
.་
་བ་
1
!
ན
i
ཚ
s
r
：
ཚ ས་བདག་
，
བ;
་
ཅ
：
༧ ༤
ནས་ཁ་
ད
5
，
ap*
-
ལྟ
་
e
:
#
བསt?
1:|：
་ར ་ ་
;
ཚཡ
་
ཁ: ，
རྣཅུསུ
,
༤
，་པ་
«སྒྱུ་
*
པའི་
%
，
དུ་མ་
#
, ''
，
+
རྒྱུས་ལ་
*
*
.
#fr
་་་
“
་
་
་
..
་
་
*#:
,
: •
༦
བ
རྗེས་ལ་
འ
..
N
+
'
།
།
: -
་
，
ཚ
2
རུས་
མའི་
ཀ་
1:
..
s:
.:
''''
fན་
བས་
ནt
མ༔་་་་
3.
ད
ཨང་
་བ *
ལt



.
....….
བ
བ པ
.
..
;
.
，
.
་
- ་་ནི་
*..
;
་.
,
1
' '
-
་
་
，
བོད་ཀྱི་བཅུ་ཕྲག་རིག་མཛོད་ཆེན་མོ་ལས་
ས་སྐྱ་པའི་གསུང་རབ་པོད་ལྔ་པ།
་
་
..
".
;
，་
པ
བ བ བ
་
…...……
：
，
་
:
：
་ ་，
，
་
།
1:|
་
སྙན་ངག
.:
.，
་ །
::
་
*
་
::
:
པ
་ ་
：
，
.…..་，
་.
,་,་
།
.
，
་
，
ཟླ་
，
་་ མི་ལ་
ཀ་
:::
:
-
པཎ་ཆེན་ཤཱཀྱ་མཆོག་ལྡན་དང་རིན་སྤུངས་
ངག་དབང་འཇིགས་གྲགས་སོགས་ཀྱིས་མཛད།
་
.
:
.
:
་
:
-
-
，
，
，
་
།
ཨ མ
:
',
་་ །
་
་
་
་ ་
བྱ
，
་
ཚ་
མ་
，
，
་
།
་་
1:
'
ཀ,
.
'༔ བ བ
; ..
!
།
-
བ
-
་
:: ''
།
',
：
''
༡ :
-
-
༌༌
…
：
-
A
* :
་
**
，
་
，
ན
་
;
་་ ： *
:
|:ཀ
*
:
'
:
'
•。
བ་སྣ་
: ་ ་
་，
ཙམོ་
ན
ལྷོ་
་་
མ་་་
，
རབ་
“ས་
ངན་པ་
ལམ་
་
།
，
:：
-
- .
་
བ་
ཀ
" .:
t
ལ
༣་
བསལ་
་
་
s，
ནན
་
*
1 ་་་་་་་
་
ན
༣
་་་
!
།
་་བ་
*
;
-
#
་
།
།
:
.
:
,
,
:::་：
：
:
་
.
.༡#，，་
དམ་
•
༧.
་
༣༧
，
， ༡༤ ༌ ཚ
་
་
r.， , ， ...---， ， --ཤ•༧
- ：
-
- • *， ，
-.
-
-ཁ པ • + ཝ**་་་
.
-
ཆ：
-
-
“
འ
--ད |༌
=ལ་
,
ཐ ༤/ཏག' ''' --
སྨ ན་
,
''' …K
1
–+
.
， ༡
་
"
་ ་ ་ ：
,
，
，
，
་
ཚཚལ་ས་པས་པས་མ་འགལ་བ་གསལ་ལ་མལ་ལས་ཡང་ཡང་
ཞུས
་
་
་
་
:
:
.
:
་
མི་རིགས་དཔེ་སྐྲུན་ཁང་།
མཚོ་སྔོན་མི་རིགས་དཔེ་སྐྲུན་ཁང་།
..
:་
དS
:་
,



་ས
་
,
༧༡་
ས
་
་
་ར
་
…，
:
*
: ,
, ,
བོད་ཀྱི་བཅུ་ཕྲག་རིག་མཛོད་ཆེན་མོ་ལས།
དཔལ་ལྡན་ས་སྐྱ་པའི་གསུང་རབ་དཔེ་ཚོགས།
…
：
''
…
་་་་་
，，
：.，
བ ས
་..
-- , མེ ས ས
་
，
་... ：
:
;
1:|༌
བློ་འདོན་མཁན་པོ། མཁས་དབང་ཚུལ་ཁྲིམས་རྒྱལ་མཚན། །
མཁས་དབང་པདྨ་དམ་ཆོས།
གཙོ་སྒྲིག་པ། སྒ་སྐྱེ་དགོན་ཀྱི་མཁན་པོ་ཀུན་དགའ་བཟང་པོ།
4
༔་
༢༩
་
r
*
*
1
#
：
:
༌
༡
པོ་
ས
ས''
- ས ས ༤
*
ས སོ བ
,
སུ བ
དཔེ་ཚོགས་ཀྱི་དཀར་ཆག
ནི
，
, ,་
པ་
་
་
་
་་
: '
ས ༡
，
ས
ས ས བ ས
སྐྱེ
བས།
པོད་བཅུ་གཅིག་པ། ལམ་རིམ།
.
''
''' སཾ༔
:
1
། N1Wས་
, ,
…：
,་་་
་་་
་
་
'
-
*
་
༌་
པོ༌
:
་
s
：།
.……
---
-
་་་་
**
ས་
་
་
་ ་་་
：
།
：
་་་
པ་ }
*།
པོད་གསུམ་པ། བཟོ་གནས་དང་སྡེབ་སྦྱོར། པོད་བཅུ་གསུམ་པ། དབུ་མ།
པོད་བཞི་པ། མངོན་བརྗོད། ། པོད་བཅུ་བཞི་པ། ཕར་ཕྱིན། །
ཀྱི་རྗེ་བལྟ། །
པོད་བཅོ་ལྔ་པ། འདུལ་བ།
པོད་དྲུག་པ། ཟློས་གར་དང་མཁས་འཇུག པོད་བཅུ་དྲུག་པ། ཚད་མ།
པོད་བདུན་པ། རྩིས་གཞུང་། ། པོད་བཅུ་བདུན་པ། མངོན་པ།
པོད་བརྒྱུད་པ། སྒྲ་གཞུང་། པོད་བཅོ་བརྒྱད་པ། སྔགས་སྐོར།
པོད་དགུ་པ། གསོ་རིག
པོད་བཅུ་དགུ་པ། རྒྱུད་འགྲེལ།
པོད་བཅུ་པ། གྲུབ་མཐའ། ། པོད་ཉི་ཤུ་པ། ལམ་འབྲས།
་
་
-
་
，
TARA
,་
ཀ་：
སུ་
མ་
་་
»
་，，，
་
，
་
་་་
་
་
་
ན
ཀ
,
་་་་༌་
-
ལྕ
་
, ',
|
དུ་
,
་
; ,
ས ས ས
"
་
་ ་
་ ་
་་་་་་་ །
་



，
་་་་་་
：
--
-བ
ས་
-
--
རྩ་
་་ ，
༡
སའི་
༩
**
:
:2
་
་ཀྱི་
བུའི
**་
ནི་
3
གནད་
:
.: ་
* ：
：་
་
,་ ་
： ་་་་་་ -
***
**
*
, ft.
བན
2:
:
4:
： སཾ་
་
……
ས་ལ, *
*
*#* -
*,4
*
*,
ལ་
ནས་ཚ་བ་ས་པས་ནད་
བས་
༈
* :
་ །
་
་ ་
པར་* :
，
1:|:
©
+
༤ .
.
ས
1:|:
+
,
་བ ︽ས་སྐ4ཙྪཱ , j
ས་སས་
མ:
.:
*
.
*
གའི ༌ ས་
6
:
A
པའི
སཾཝཔས པ * :ལ་པar**ཉཀཨམི་
སཾ་ ཀཀ *, ཅན༌ ༥༧༠༠
ཁཆབབསམ་པ་
༧ནས »
་
་,་ '''
*
བt༤riཙཆ ་
ཆ༽ ལོ་ཐབས༌ལ་
་
''
ཚཚམཚམཚམས
3
:
.:
;
2
''• ཨིནiཨ ་
,+
ས་
5
་
དྷ
་
ན
ཚོ
་ ་
པ ས ས
་
༤
པ
་
བཅ:
༧
ས
་
.:
，
་
-
པའི་་
་
a'
པ :
པr*
*
:༣
༢
༩.
t
༧
.
:ཟླ་
་
་
་
8
༢
ད
བ་འཇུན་
པ
༧ས
ཅཐ༣ སཱཙཀ ཁ 1:༣༠ བར་ ༼ བ བ
ད་ ༦.ཕ:༥ t''ཨཆ་རྐན་ཆོས:44:
ཝཱ
རས་མg
ཨ་
༢
25 6
པe$
*
A
*
s
མི***
*
་
fནི
ཚཔོ
3....
་༌་་་
*
པར་
，
བའགན་ཁག་ཕར་བསྐྱ:པག་བགཔ་ ཝམ༌""
༢
༥
༤ ****
,
'''
ཚོ
།
་ ་
་
ར་
་་་་་་
，
*
,*..，
་
།
*
་་་་
མ
*ra
པས
:
།
།
ཚནr
*
ནR
，，"4ཞུ
，
༣
，
3
.::
་
'
''
+ ཉིན་
h
མི་ཚུ་
.
，
，
་པ
:
*
*
རབ༧ཀྱི
**
ན
'''
1:
:41
-
*
A
*
ས
:
༤ དང༌ ༡
༑ »
་
་：
:
ཀ
:་
*
, , ， s:
;
：
，
༡
， ,
*
*
་་
ཀ
...
.
སློབ་དཔོན་ཆེན་པོ་དབྱུག་པ་ཅན་ལ་ཕྱག་འཚལ་ལོ།།
ས བ
ས
-
，
་,་ །
ནུར་
ཉྩི་ ་
ས ས ས ས་
མསྶ
།
,
:
སྶ
* ས*
, ,
་་་་
,
,་
-
༧ -
་་་
.
1
།



་ པ ས ས
ས
ས བ ས
.
*
，་ནས་
ས1
，-
་
-
བསམས
གg
སྒྱུ་
ག
1:|:ཀྱི
Apa
ནི
*
*
:
as
.：.
་.
དེ་
་.
ས་༧
, ༡
ས
་
,
r.
,
༡
ཚབ་
་དུ་
ད
པའིsཀཾ ཀཱ་
?
g
+
བ་
,+bre,
མི་
:
ས
s
ཚཀ
*
8
:
བ
མ
.
*
*
ཚམ
བ
།
༦
ཆོར་བ
པ
་་
A
,
'
'
-
པའི
བུ་
ཚེ མ
སམས་ས**་ཡས་སམ༽
，
* ཏ ཐ ད
*,་་་་
་
"
ད
*
་
རྒྱལ་བ
. -
ཆེ༨
འ
ཐ་
བདུ
}
ཆར
*
::2.
་
་
”
།
་་
“
"
.
་་ས་
：:
ཙཙྩ
''
པ་
ནྣཱ མི ,
，
ས
}}
གས
.:
།
4 ༥ ཉིན་
n-
fཀ
ཚོ་བཙ**ཝཱཀྐ
ཝ༦
、
t
*་་་
ན
་་
པ་བཞི་
་་
• irs;st, trཅ11:|:
འི་པ
གཞན
ཟླ་
ཚ་
་
འི
，
།:
ན
མཚམས་
33
བའི
3
::
མལ་བ་
ར་
''' །
18
、
，
༣
༽
་ཡ།
༢
ཕྱི
༣
*
༩ ༢ * “ ,
་་
༦.
།
,
།
ལ
,
༧ ཝ ·
，
，
，
g
|
་་་
. :r
:
་་ : -
:
་
་
པ
བ
བ
བ
དབྱངས་ཅན་མ་ཡིས་རྗེས་བཟུང་བའི།། པཎ་ཆེན་ཤཱཀྱ་མཆོག་ལྡན་ལགས།།
Mནས་
བག
་་ ，，་ ：་
..
ས
-
་་་
： ་



དཔེ་སྐྲུན་གསལ་བཤད།
གངས་ཅན་གསལ་བར་བྱེད་པའི་དཔལ་ལྡན་ས་སྐྱ་པའི་རྒྱན་དྲུག་གི་ཡ་
གྱལ་པཎ་ཆེན་ཤཱཀྱ་མཆོག་ལྡན་དྲི་མེད་ལེགས་པའི་བློ་གྲོས་ནི་རབ་བྱུང་བདུན་
པའི་ས་ཕོ་སྤྲེལ་ལོ་སྟེ་སྤྱི་ལོ་༡༤༢༨ལོར་གསང་ཕུའི་མདའ་བང་རིམ་བྱ་བར་ཡུམ་
ཤཱཀྱ་བཟང་མོ་ཞེས་བྱ་བའི་སྲས་སུ་སྐུ་འཁྲུངས། ཁོང་དགུང་ལོ་བརྒྱད་པར་
སྐྱོར་མོ་ལུང་དུ་རོང་སྟོན་སྨྲ་བའི་སེང་གེ་ལས་བར་མ་རབ་བྱུང་ཞུས་ཏེ་མཚན་ལ་
ཤཱཀྱ་མཆོག་ལྡན་དྲི་མེད་ལེགས་པའི་བློ་གྲོས་ཞེས་གསོལ་བ་མཛད། དགུང་ལོ་
བཅུ་པར་ནཱ་ལེནྡྲར་ཕེབས་ཏེ་དགེ་ཚུལ་གྱི་སྡོམ་པ་བཞེས། དེ་ནས་བཟུང་
དགུང་ལོ་ཉེར་གཅིག་གི་བར་དུ་རོང་སྟོན་སྨྲ་བའི་སེང་གེ་ལ་བསྟེན་ཏེ་དཔལ་
མགོན་འཕགས་པ་ཀླུ་སྒྲུབ་གཙོས་རྒྱན་དྲུག་མཆོག་གཉིས་ཀྱི་གཞུང་ལུགས་ལ་
སྦྱངས་པ་དཔྱིས་ཕྱིན་པར་མཛད། དགུང་ལོ་ཉེར་ལྔ་པར་ངོར་པར་ཕེབས་ཤིང་
ངོར་ཆེན་ཀུན་དགའ་བཟང་པོ་དང་། བྲག་དཀར་སེམས་དཔའ་ཆེན་པོ།
མུས་ཆེན་དཀོན་མཆོག་རྒྱལ་མཚན་གསུམ་ལས་བསྙེན་པར་རྫོགས་ཀྱི་སྡོམ་པ་
ཞུས། མཁན་སློབ་དེ་གསུམ་དང་། ལྕང་ལུང་པ་གཞོན་ནུ་བློ་གྲོས། པཎ་ཆེན་
ནགས་རིན་ལ་སོགས་ལས་རྒྱུད་སྡེ་བཞི་དང་། གསུང་ངག་སྦྱོར་དྲུག་སོགས་
ཟབ་རྒྱས་ཆོས་ཀྱི་གདམས་པ་ཐམས་ཅད་བུམ་གོང་བྱོལ་གྱི་ཚུལ་དུ་གསན་པར་
མཛད། བློ་བརྟན་བཞི་པ་ལས་སྒྲ་དང་། སྙན་ངག སྡེབ་སྦྱོར་བཅས་ལ་
སྦྱངས་པས་པཎྜི་ཏ་ཆེན་པོར་གྱུར། དེ་ནས་ངོར་ཆེན་རྡོ་རྗེ་འཆང་ཀུན་དགའ་
བཟང་པོས་བསྐུལ་བར་བརྟེན་ནས་དཔལ་ལྡན་ས་སྐྱར་བྱོན་ཏེ་གཞུང་ལུགས་
བརྒྱ་ལ་བཤད་པའི་དགའ་སྟོན་བཤམས་ཤིང་ཡོང་རྫོགས་བསྟན་པའི་མངའ་
*
༢
-
,
Y
1



2 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བདག་ཏུ་གྱུར། དགུང་ལོ་ཞེ་གཉིས་པར་པཎ་ཆེན་དོན་ཡོད་དཔལ་གྱིས་བསྐུལ་
བ་དང་། གཙང་ཆེ་ཧོར་ཤཱཀྱ་དང་། སྒར་པ་དོན་ཡོད་རྡོ་རྗེ། སེང་གེ་རྩེ་བ་
འཕགས་པ་རབ་བརྟན་སོགས་ཀྱིས་སྦྱིན་བདག་མཛད་དེ་གསེར་མདོག་ཅན་གྱི་
དགོན་པ་གསར་དུ་བཏབ་སྟེ་གཙུག་ལག་ཁང་དང་སྐུ་གསུང་ཐུགས་རྟེན་བཅས་
བཞེངས་ཤིང་དགེ་འདུན་བརྒྱ་ཕྲག་མང་པོའི་ཚོགས་པ་བསྐྱངས། དགུང་ལོ་
བརྒྱད་ཅུ་ཐམ་པར་རབ་བྱུང་དགུ་པའི་མེ་མོ་ཡོས་ལོ་སྟེ་སྤྱི་ལོ་ ༡༥༠༧ལོར་སྐུ་
གཤེགས་པའི་ཚུལ་བསྟན། ཁོང་གི་སློབ་མ་གྲགས་ཆེ་བ་ནི་ཤངས་ཆེན་པ་དང་།
ལྕང་རྭངས། རྡོལ་རྒྱལ། བློ་བཟང་བཅས་མང་པོ་བྱུང་ཡོད། ཁོང་གིས་
མཛད་པའི་བསྟན་བཅོས་ལ། ཚད་མའི་དཀའ་འགྲེལ་དང་། སྤྱི་དོན་ཆེ་ཆུང་
གཉིས། རྣམ་རིགས་ཊཱིཀ་ཆེན་གཉིས། ཕར་ཕྱིན་ཊཱིཀ་ཆེན། རྩ་འཇུག་ཊཱིཀྐ།
སྟོང་ཐུན་ཆེན་མོ། འདུལ་བའི་དཀའ་འགྲེལ། སོ་ཐར་ཊིཀྐ། གཞི་གསུམ་
ལས་ཆོག བདེ་མཆོག་རྣམ་བཤད། གསང་འདུས་རྣམ་བཤད། གསེར་ཐུར་
ཆོས་ཚན། སུམ་རྟགས་འགྲེལ་པ་སོགས་མང་པོ་བཞུགས་ཡོད།
ད་ལམ་རིག་པའི་གནས་ཆུང་ལྔ་ཡི་ཡ་གྱལ་སྙན་ངག་ཅེས་པ་འདི་ལ་རྒྱ་
གར་འཕགས་ཡུལ་དུ་དྲང་སྲོང་རྒྱས་པས་བྱས་པའི་སྙན་ངག་བྷ་ར་ཏ་དང་། མེ་
བཞིན་འཇུག་གིས་བྱས་པའི་སྙན་ངག་སྒོམ་པའི་ཆོས་དང་། གྲོག་མཁར་གྱིས་
བྱས་པའི་སྙན་ངག་རཱ་མ་ཡ་ན་དང་། མཱརྐནྡྷེ་ཡས་བྱས་པའི་སྙན་ངག་སྔོན་
རབས་ཀྱི་ཆོས་དང་། ནག་མོའི་ཁོལ་གྱིས་བྱས་པའི་སྙན་ངག་གཞོན་ནུ་འབྱུང་
བ་དང་། སློབ་དཔོན་དབྱུག་པ་ཅན་གྱིས་བྱས་པའི་སྙན་ངག་མེ་ལོང་མ་སོགས་
སྙན་ངག་གི་མཁས་ཅན་གྲགས་པ་ཅན་མང་པོ་བྱུང་ཡོད། བྱེ་བྲག་ཏུ་བོད་
གངས་ཅན་ལྗོངས་སུ་སྤྱི་ལོ་སྔོན་༡༩ ༡༧ལོ་ནས་བྱུང་བའི་ཀླུ་འབུམ་དཀར་ནག་
ཁྲ་གསུམ་སོགས་ལོ་ཉིས་སྟོང་ལ་ཉེ་བའི་དུས་སུ་སྙན་ངག་ཡོད་པ་ཡིན། བོད་ཀྱི་
མི་ཡི་འགྲོ་བ་བྱུང་ནས་བཟུང་དགའ་སྡུག་གི་བཏང་སྙོམས་ཀྱི་ཚོར་སེམས་ཡོད།



དཔེ་སྐྲུན་གསལ་བཤད།
དེ་ལ་བརྟེན་ནས་རང་བྱུང་སྙན་ངག་ལ་སྐྱོན་ནས་དགའ་བའི་གླུ་གཞས་དང་།
ངན་པ་ལ་ཁ་རྩོམ་ངན་པ་གླེང་བ་སོགས་ནི་སྔོན་ནས་རང་བཞིན་གྱིས་ཡོད་པའི་
སྙན་ངག་ཅིག་ཡིན། ས་སྐྱ་པཎྜི་ཏ་མཆོག་གིས་མཛད་པའི་མཁས་འཇུག་ནི་
བོད་ཀྱི་སྙན་ངག་གི་བསྟན་བཅོས་དང་པོ་ཡིན། ཕྱིས་ཤོང་སྟོན་རྡོ་རྗེ་རྒྱལ་
མཚན་སོགས་ཀྱིས་སློབ་དཔོན་དབྱུག་པ་ཅན་གྱིས་མཛད་པའི་སྙན་ངག་མེ་ལོང་
མ་བོད་སྐད་དུ་བསྒྱུར་ནས་བཟུང་། གངས་ཅན་གྱི་མཁས་དབང་མང་པོས་
སྙན་ངག་གི་ལམ་ལ་དྲངས་ཏེ་བསྟན་བཅོས་རྩོམ་པ་དང་། སྙན་ངག་གི་དཔེར་
བརྗོད་མང་པོ་བྱུང་ཡོད། དེ་ནས་བཟུང་སྙན་ངག་གི་ཁྲིད་རྒྱུན་གྱི་སྲོལ་གཏོད་
དེ་དེང་དུས་བར་དུ་བར་མ་ཆད་བྱུང་ཡོད། བོད་རང་ཐུན་མོང་མ་ཡིན་པའི་
སྐད་གཤིས་དང་སྙན་ངག་གི་ཉམས་དང་ལྡན་པའི་མཁས་པ་ཆེན་པོ། ས་སྐྱ་
པཎྜི་ཏ་དང་། འཇུ་མི་ཕམ། ཞུ་ཆེན་ཚུལ་ཁྲིམས་རྒྱལ་མཚན་དང་། མཁས་
དབང་དགེ་འདུན་ཆོས་འཕེལ། རྫ་དཔལ་སྤྲུལ་རིན་པོ་ཆེ་སོགས་ཡིན། ཁོང་
རྣམས་གཞུང་ལུགས་རྣམས་ཀྱི་ནང་དུ་སྙན་ངག་གི་ཚིག་སྦྱོར་ལ་བརྟེན་ཏེ་
བརྩམས་པ་རྣམས་ནི་ཐོས་པ་དང་མཐོང་བ་ཙམ་གྱིས་རྣ་བ་སྙན་ཞིང་ཡིད་ལ་
དགའ་བ་སྟེར་ནུས་པ་ཞིག་ཡིན། །
ད་ལམ་པཎ་ཆེན་ཤཱཀྱ་མཆོག་ལྡན་མཆོག་གིས་མཛད་པའི་《སྙན་ངག་མེ་
ལོང་གི་འགྲེལ་པ་དབྱངས་ཅན་རོལ་མཚོ།》《སྙན་ངག་གི་བསྟན་བཅོས་མེ་ལོང་
ལ་འཇུག་པའི་སྒོ།》 རིན་སྤུངས་ངག་དབང་འཇིགས་གྲགས་ཀྱིས་མཛད་པའི་
《སྙན་འགྲེལ་མི་འཇིགས་སེང་གེའི་ང་རོ》ཞེས་སྙན་ངག་གི་འགྲེལ་པ་འདི་
གཉིས་ནང་ནས་དང་པོ་ནི་རྒྱ་གར་ཤར་པའི་རྩོམ་གཤིས་ལྟར་ཡིན། གཉིས་པ་
ནི་རྒྱ་གར་ལྷོ་ཕྱོགས་པའི་མཁས་པ་རྣམས་ཀྱི་རྩོམ་གཤིས་ལྟར་ཡིན། སྙན་ངག་
ལ་ནང་གསེས་ཀྱི་དབྱེ་ན་སྙན་ངག་གི་ལུས་དང་། རྒྱུན་དང་། སྐྱོན་སེལ་གསུམ་
གྱི་ནང་དུ་བསྡུས་ཡོད། ཟུར་མཁར་བ་བློ་གྲོས་རྒྱལ་པོས་ལུས་རྒྱན་སྲོག་སྐྱོན་



དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
སེལ་གྱི་དབྱེ་བ་སོགས་ཀྱང་གསུངས་སོ། ། དེ་མ་ཟད་ད་དུང་སྙན་ངག་གི་
དཔེར་བརྗོད་གྲགས་ཅན་ཁ་ཤས་ཀྱང་བསྡུས་ཡོད་དེ། ངོར་དཀོན་མཆོག་ལྷུན་
གྲུབ་ཀྱི་《དབྱངས་ཅན་ལྷ་མོ་ལ་བསྔགས་པ་དོན་རྒྱན་རྣམ་པར་བཀོད་པའི་ཕྲེང་
བ་ཞེས་བྱ་བ་བློ་གསལ་གྱི་དད་པའི་མགྲིན་པ་མཛེས་བྱེད་》དང་། ཞུ་ཆེན་ཚུལ་
ཁྲིམས་རིན་ཆེན་གྱི་《སྒྲ་དབྱངས་ལྷ་མོ་དབྱངས་ཅན་མ་ལ་བསྔགས་པ་དོན་རྒྱན་
པདྨ་དཀར་པོ་བཞད་པའི་རྫིང་བུ།》 པཎ་ཆེན་ཤཱཀྱ་མཆོག་ལྡན་གྱི་《སྟོན་པ་ཐུབ་
པའི་དབང་པོ་ལ་བསྟོད་པ་དོན་རྒྱན་གསལ་བའི་མེ་ལོང་བློ་གསལ་ཡིད་འཕྲོག》
འཇམ་དབྱངས་མཁྱེན་བརྩེ་དབང་པོའི་《རྒྱན་གྱི་བསྟན་བཅོས་མེ་ལོང་གི་གཞུང་
དང་མཐུན་པར་དཔེར་བརྗོད་པ་དཎྜི་རྒྱུན་མང་》བཅས་སྙན་ངག་འདི་དག་ནི་
གངས་ཅན་གྱི་མཁས་པ་རྣམས་ཀྱིས་མཁས་པ་ཆེན་པོའི་སྙན་པའི་ཚད་འཇོག་
སའི་སྙན་ངག་ཅིག་འཛིན་གྱི་ཡོད། །
རིན་སྤུངས་ངག་དབང་འཇིགས་གྲགས་ཀྱི་སྙན་འགྲེལ་དང་། ཞུ་ཆེན་
ཚུལ་ཁྲིམས་རིན་ཆེན་གྱི་དཔེར་བརྗོད། འཇམ་དབྱངས་མཁྱེན་པོའི་དཔེར་
བརྗོད་རྣམས་སྡེ་དགེ་པར་ཁང་གི་ཤིང་པར་ལྟར་ཡིན། པཎ་ཆེན་ཤཱཀྱ་མཆོག་
ལྡན་གྱི་སྙན་ངག་ནི་ཁོང་གི་བཀའ་འབུམ་དབུ་ཅན་ལག་བྲིས་མ་དང་། ངོར་
དཀོན་མཆོག་ལྷུན་གྲུབ་ཀྱི་དཔེར་བརྗོད་ནི་དབུ་མེད་ལག་བྲིས་བཅས་ལ་བརྟེན་
ཏེ་དགོན་སྡེ་ཁག་གི་བཤད་གྲྭ་དང་། སློབ་གྲྭ་ཆེན་མོ་ཁག་གི་སློབ་ཁྲིད་ཀྱི་དཔྱད་
གཞི་དང་། ཞིབ་འཇུག་པ་རྣམས་ཀྱི་དགོས་གལ་ལ་དམིགས་ཏེ་ངེད་དཔེ་སྐྲུན་
ཁང་གིས་པར་དུ་སྐྲུན་པ་ཡིན།
མི་ རིགས་ དཔེ་ སྐྲུན་ ཁང་ དང་
མཚོ་སྔོན་མི་རིགས་དཔེ་སྐྲུན་ཁང་ནས།



གླེང་གཞི།
༈ ཕན་བདེ་མ་ལུས་པ་འབྱུང་བའི་གཞི་སྒོ་གཅིག་པུར་གྱུར་པ།
འདྲེན་མཆོག་མཉམ་མེད་ཤཱཀྱའི་རྒྱལ་པོ་མཆོག་རྒྱ་གར་འཕགས་པའི་ཡུལ་དུ་
ཐོག་མར་མཛད་པ་བཅུ་གཉིས་དང་བཅས་པས་ལས་ཅན་སེམས་ཅན་རྣམས་ཀྱི་
བསོད་ནམས་ཀྱི་བགོ་སྐལ་དུ་སྐུ་འཁྲུངས། བར་དུ་ཚོགས་གཉིས་རྒྱ་མཚོ་ལྟར་
དུ་བསགས། ཐ་མར་མངོན་པར་རྫོགས་པའི་སངས་རྒྱས་ཏེ་སྐྱེ་འགྲོའི་བློ་དང་
ཁམས་དབང་མོས་པ་ཇི་ལྟ་བ་བཞིན་དུ་དམ་པའི་ཆོས་ཀྱི་འཁོར་ལོ་ཡང་བསམ་
གྱིས་མི་ཁྱབ་པ་བསྐོར། དེའི་རྒྱལ་བསྟན་ལུང་རྟོགས་ཀྱི་བསྟན་པ་རིན་པོ་ཆེ་
འདི་ཉིད་དེང་དུས་འཛམ་གླིང་དུ་དར་རྒྱས་ཆེ། མཆོག་གི་སྤྲུལ་པའི་སྐུ་དང་
དགེ་བའི་བཤེས་གཉེན་རྣམས་ཀྱིས་འགྲོ་བ་རྣམས་ལ་སྨིན་གྲོལ་གྱི་ལམ་བཟང་
དཔག་མེད་སྟེར་བའོ། ། ཁྱད་པར་དུ་བྱང་ཕྱོགས་གངས་ཅན་བོད་ཡུལ་དུ་
སྤྲུལ་པའི་ལོ་ཙཱ་བ་བཀའ་དྲིན་ཅན་རྣམས་ཀྱིས་རྒྱལ་བས་གསུངས་པའི་མདོ་
སྔགས་ཀྱི་བཀའ་དང་དགོངས་འགྲེལ་གྱི་བསྟན་བཅོས་རྣམས་རྒྱ་སྐད་ལས་བོད་
སྐད་དུ་བུམ་པ་གང་བྱོལ་གྱི་ཚུལ་དུ་ཡང་དག་བསྒྱུར་ཞུས་ཀྱི་སྒོ་ནས་གཏན་ལ་
ཕབ། དེའི་དབང་ལུང་མན་ངག་ཁྲིད་སྙན་བརྒྱུད་དང་བཅས་པ་བླ་མ་གོང་མ་
རིམ་བྱོན་ནས་གཅིག་ནས་གཅིག་ཏུ་གསེར་གྱི་རྒྱུན་ཐག་དང་གློག་གི་ལྕགས་སྐུད་
ལྟར་དུ་བར་མ་ཆད་པ་ད་ལྟ་རང་ཅག་རྣམས་ཀྱི་རྩ་བའི་བླ་མའི་བར་དུ་བརྒྱུད་
ཡོད། ཡང་དག་གི་ལམ་འདི་ལ་བརྟེན་ནས་ཐུན་མོང་གི་དངོས་གྲུབ་དང་།
མཆོག་གི་དངོས་གྲུབ་ཐོབ་ནུས་པའི་སྐལ་ལྡན་གྱི་སློབ་མ་མང་པོ་བྱུང་བ་དང་
འབྱུང་བར་འགྱུར་བའོ། །



དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
སྟོན་པའི་ཡང་དག་གི་དམ་ཆོས་འདི་ཉིད་ཡུལ་གྲུ་གང་དུ་དར་བ་དང་།
ཕྱོགས་གང་དུ་བཞུགས་པ་ན་རིས་མེད་ཀྱི་འགྲོ་བ་རྣམས་ཀྱི་རྒྱུད་ལ་རང་བཞིན་
བཅོས་མེད་ཀྱི་བྱམས་པ་དང་སྙིང་རྗེ་ལྡན་པ། གཞན་ཕན་བྱང་ཆུབ་ཀྱི་སེམས་
ཁོ་ན་ལྷུར་ལེན་ནུས་པའི་ལྟ་བ་རྣམ་དག་འདི་ནི་འཛམ་གླིང་ཞི་བདེ་འབྱུང་བའི་
སྒོ་གཅིག་པུ་གྱུར་པའོ་ཞེས་གནའ་དེང་རྒྱལ་ཁབ་ཕྱི་ནང་གི་མཁས་པ་བློ་གཟུ་
བོར་གནས་པ་རྣམས་ཀྱིས་མུ་མཐའ་མེད་པའི་བསྟོད་བསྔགས་སྒྲོག་བཞིན་པ་
ཞིག་ཡིན་ནོ། །
དེ་ཉིད་ཕྱིས་སུ་མཁས་པ་དང་ལོ་ཙཱ་བ་རྣམས་ཀྱིས་བཀའ་བསྟན་སོ་སོར་
ཕྱེས་ཏེ་རྒྱལ་བས་གསུངས་པ་ལ་བཀའ་དང་། རྒྱ་གར་གྱི་པཎ་གྲུབ་རྣམས་ཀྱིས་
གསུངས་པ་ལ་བསྟན་བཅོས་ཞེས་གྲགས་སོ། ། བཀའ་བསྟན་གྱི་གཞུང་ལུགས་
རྒྱ་མཚོ་ལྟ་བུ་འདི་རྣམས་ནི་གཞན་ལ་ངོམ་ན་ངོམ་རིན་ཡོད་པ་དང་། རང་གིས་
ཉར་ན་ཉར་རིན་ཡོད་པའི་མི་རིགས་ཀྱི་ཤུལ་བཞག་རིག་གནས་ཐུན་མོང་མ་ཡིན་
པ་ཤ་སྟག་ཡིན་ཞིང་། གཞུང་བཟང་འདི་རྣམས་ཀྱི་ལུང་རྒྱུན་ཡང་མ་ཉམས་
པར་དེང་དུས་བར་དུ་བཞུགས་ཡོད། གསར་རྙིང་གི་གྲུབ་མཐའ་བྱུང་ཚུལ་ནི་
རྒྱ་གར་དང་བོད་ཀྱི་མཁས་པ་དང་ལོ་ཙཱ་བ་རྣམས་ཀྱིས་བོད་གངས་ཅན་དུ་
འགྱུར་སྔ་ཕྱིའི་ཁྱད་པར་གྱིས་འགྱུར་སྔོན་མའི་སྐོར་ལ་རྙིང་མ་དང་། དཔེར་ན་
སྐ་ཅོག་ཞང་གསུམ་སོགས་ཇོ་བོ་སྨྲ་ཏི་ཛྙཱ་ནའི་ཡན་ལ་བསྒྱུར་བའི་ཕུར་པ་དང་
ཡང་དག་གི་སྐོར་སོགས་ཡིན། དེའི་རིང་ལུགས་འཛིན་པ་ལ་རྙིང་མ་པ་ཞེས་
གྲགས། ཕྱི་འགྱུར་གསར་མ་པ་ཞེས་པ་ནི་དཔེར་ན་ལོ་ཙཱ་བ་ཆེན་པོ་རིན་ཆེན་
བཟང་པོ་དང་རྔོག་ལོ་བློ་ལྡན་ཤེས་རབ་སོགས་ཀྱིས་བདེ་དགྱེས་གསང་གསུམ་
སོགས་འགྱུར་ཕྱི་མའི་སྐོར་རྣམས་བསྒྱུར་བ་ལ་ཕྱི་འགྱུར་གསར་མ་ཞེས་པ་དང་།
དེའི་རིང་ལུགས་འཛིན་པ་ལ་ཕྱི་འགྱུར་གསར་མ་པ་ཞེས་གྲགས་སོ། ། ཕྱི་འགྱུར་



གླེང་གཞི།
གསར་མ་པ་ལ་ནང་གསེས་ཀྱི་སྒོ་ནས་དབྱེ་ན་ས་སྐྱ་པ་དང་། བཀའ་བརྒྱུད་པ།
དགེ་ལུགས་པ་ཞེས་བོད་ཀྱི་གྲུབ་མཐའ་ཆེན་མོ་ཁག་གསུམ་བྱུང་ཡོད། དེ་མིན་
ཇོ་ནང་པ་ལ་སོགས་པ་མདོར་ན་གྲུབ་མཐའ་ཁག་བཞིའམ་མཁྱེན་ཀོང་རྣམ་
གཉིས་ཀྱི་དུས་སུ་སྒྲུབ་བརྒྱུད་ཤིང་རྟ་ཆེན་པོ་བརྒྱད་ཅེས་ཀྱང་གྲགས་པའི་མཁས་
པའི་དབང་པོ་རྣམས་ཀྱིས་མཛད་པའི་རིན་ཐང་ཅན་གྱི་བརྩམས་ཆོས་ཀྱང་ཚད་
གཞལ་དུ་མེད་པ་ཞིག་ཡོད་དོ། །
གྲུབ་མཐའ་ཆེན་མོ་བརྒྱད་ཀྱི་ནང་ནས་དཔལ་ལྡན་ས་སྐྱ་པ་ནི་སངས་
རྒྱས་ཤཱཀྱ་ཐུབ་པས་ལུང་གིས་ཟིན་པའི་གྲུབ་མཐའ་ཞིག་ཡིན་ཏེ། འཇམ་དཔལ་
རྩ་བའི་རྒྱུད་ལས། དེ་ནས་ཡི་གེ་ས་དང་ཀ ། དང་པོ་དག་ཏུ་བརྗོད་པ་
དང་། ། ཞེས་སོ། ། གྲུབ་མཐའ་འདི་ཡི་ཆོས་བརྒྱུད་གང་ནས་བྱུང་ཞེ་ན།
རྣལ་འབྱོར་གྱི་དབང་ཕྱུག་གྲུབ་ཆེན་བིརླ་པ་ནས་གངས་ཅན་བསྟན་པའི་མངའ་
བདག་རྗེ་བཙུན་ས་སྐྱ་པ་ཆེན་པོ་ཀུན་དགའ་སྙིང་པོ་ལ་བཀའ་བབས་པའི་གསང་
སྔགས་རིན་པོ་ཆེ་ལམ་འབྲས་བུ་དང་བཅས་པའི་གདམ་པ་འདི་ཉིད་ཟབ་པའི་ཆེ་
བ་བཅུ་གཅིག་དང་སྙན་རྒྱུད་ཚད་མ་བཞི་དང་ལྡན་པར་ གསུངས་ཏེ། ༡
གསུང་ངག་རིན་པོ་ཆེ་ ལམ་འབྲས་བུ་དང་བཅས་པའི་གདམས་ངག ༢
འབྲས་བུ་ལམ་དང་བཅས་པའི་གདམས་ངག ༣ གཅིག་ཤེས་པས་མང་པོ་
ཤེས་པའི་གདམས་ངག ༤ སྐྱོན་ཡོན་ཏན་དུ་སློང་བའི་གདམས་ངག ༥
བར་ཆད་དངོས་གྲུབ་ཏུ་ལེན་པའི་གདམས་ངག ༦ ཏིང་ངེ་འཛིན་ངོ་ཤེས་
པས་བསམ་གཏན་གྱི་གེགས་སེལ་བའི་གདམས་ངག ༧ བར་ཆད་ངོ་ཤེས་
པས་བདུད་ཀྱི་གེགས་སེལ་བའི་གདམས་ངག ༨ སྐྱོན་ཡོན་ཏན་དུ་སློང་ཤེས་
ཤིང་བར་ཆད་དངོས་གྲུབ་ཏུ་ལེན་པའི་གདམས་ངག ༩ སྡེ་སྣོད་གསུམ་གྱི་དེ་
ཁོ་ན་ཉིད་ཕྱིན་ཅི་མ་ལོག་པར་ཤེས་པའི་གདམས་ངག ༡༠ གསེར་འགྱུར་རྩི་



དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ལྟ་བུའི་གདམས་ངག ༡༡ རྩ་བ་རྡོ་རྗེའི་ཚིག་རྐང་གཞུང་ཡིད་བཞིན་གྱི་ནོར་
བུ་ལྟ་བུའི་གདམས་ངག་སྟེ་ཟབ་ཁྱད་བཅུ་གཅིག་དང་། ༡ བླ་མ་ཚད་མ་དང་།
༢ ཉམས་མྱོང་ཚད་མ། ༣ བསྟན་བཅོས་ཚད་མ། ༤ ལུང་ཚད་མ་སྟེ་
ཚད་མ་བཞི་དང་། དབང་གི་ཆུ་བོ་མ་ནུབ། བྱིན་རླབས་ཀྱི་བརྒྱུད་པ་མ་ཉམས།
གདམས་ངག་གི་སརྒ་མ་ལོག མོས་གུས་ཀྱི་བསམ་པ་ཚིམ་པ་སྟེ་སྙན་བརྒྱུད་
ཆེན་མོ་བཞི་དང་ལྡན་པས། ཕྱི་ནང་གསང་བ་དེ་ཁོ་ན་ཉིད་མཐར་ཐུག་གི་རྟེན་
འབྲེལ་ལྔ་ལ་བརྟེན་ནས་ལམ་ལྔ་མཐར་ཕྱིན་པར་བགྲོད་དེ་ཟུང་འཇུག་སྐུ་བཞིའི་
དབང་ཕྱུག་རྒྱལ་བ་རྡོ་རྗེ་འཆང་གི་གོ་འཕང་ལ་ཚེ་འདི་ཉིད་ལ་བཀོད་པའི་ཟབ་
ལམ་གསང་བ་རྨད་དུ་བྱུང་བའོ། ། དེ་འཛིན་གྱི་མཁས་དབང་རྣམས་ཀྱི་སྙན་
གྲགས་དབྱར་གྱི་རྔ་གསང་ལྟར་ཕྱོགས་ཀུན་ལྡིར་བའོ། ། དྲི་མེད་རིང་ལུགས་
འདི་ཉིད་ནི་ཐོག་མར་འཁོན་དཀོན་མཆོག་རྒྱལ་པོ་དང་། ས་ཆེན་གོང་མ་རྣམ་
ལྡནས་བཟུང་ད་ལྟའི་འཁོན་གྱི་གདུང་རྒྱུད་འཛིན་པ་དཔལ་ས་སྐྱའི་ཁྲི་འཛིན་
ངག་དབང་ཐེག་ཆེན་དཔལ་འབར་བར་དུ་མཁས་གྲུབ་ཀྱི་སྐྱེས་བུ་དམ་པ་རྣམས་
ཀྱིས་རྒྱལ་བའི་ལུང་རྟོགས་ཀྱི་བསྟན་པ་འདི་ཉིད་ནི་འཆད་རྩོད་རྩོམ་གསུམ་དང་།
བཤད་སྒྲུབ་ལས་གསུམ་དང་། ཐོས་བསམ་སྒོམ་གསུམ་སོགས་དམ་པའི་ཚུལ་
དགུས་འཛིན་སྐྱོང་སྤེལ་གསུམ་གྱི་སྒོ་ནས་བསྐྱངས་དང་སྐྱོང་བཞིན་ཡོད། ས་སྐྱ་
གོངམ་ཡབ་སྲས་ཀྱི་སློབ་རྒྱུད་ལས་གངས་ཅན་བོད་ཀྱི་གྲུབ་མཐའ་ཁག་ཕལ་མོ་
ཆེ་བྱུང་བའི་ཚུལ་ནི་ལོ་རྒྱུས་དང་དེབ་ཐེར་ནང་དུ་གསལ་བ་ལྟར་ཡིན།
ཁྱད་པར་དུ་དམ་པ་གང་གི་མཚན་མཐོང་བ་དང་ཐོས་པ་ཙམ་གྱིས་སྐལ་
ལྡན་འགྲོ་བ་རྣམས་ཚེ་འདི་ལ་འཇའ་ལུས་མཁའ་སྤྱོད་དུ་གཤེགས་ནུས་པའི་
འཇམ་མགོན་བླ་མ་ས་སྐྱ་པཎྜི་ཏ་ཀུན་དགའ་རྒྱལ་མཚན་དཔལ་བཟང་པོ་མཆོག་
གིས་དཔལ་ས་སྐྱའི་དྲི་མེད་རྒྱལ་བསྟན་ལུང་རིགས་རྣམས་རྒྱ་གར་དང་རྒྱ་ནག་



གླེང་གཞི།
ཕྱོགས་ཀུན་དུ་དར་ཞིང་རྒྱས་པར་མཛད་དེ། རྒྱ་གར་འཕགས་པའི་ཡུལ་དུ་
ཚད་མ་རིགས་གཏེར་སོགས་བོད་ཆོས་མང་པོ་རྒྱ་ཆོས་སུ་བསྒྱུར་པས་རྒྱ་ཆོས་བོད་
དུ་བསྒྱུར་པ་མང་ན་ཡང་། བོད་ཆོས་རྒྱ་ལ་བསྒྱུར་པ་ས་སྐྱ་པ་ཞེས་སོ། ། རྒྱ་
ཆོས་བོད་དུ་བསྒྱུར་པའི་གངས་ཅན་གྱི་གྲུབ་མཐའ་ཁག་གི་མཁས་པ་ལོ་ཙཱ་བ་
མང་ན་ཡང་། བོད་ཆོས་རྒྱ་ལ་སྒྱུར་མཁན་ནི་ས་སྐྱ་པཎྜི་ཏ་ཁོ་ན་ཙམ་ལས་མ་
མཐོང་། རྒྱ་གར་འཕགས་པའི་ཡུལ་གྱི་མཁས་པ་གཅིག་གིས་ཀྱང་སྤོབས་པ་
ཙམ་ཡང་འཕྲོག་མི་ནུས་པའི་མུ་སྟེགས་འཕྲོག་བྱེད་དགའ་བོ་ལ་སོགས་པར་
བསྟན་པ་དཔང་བཞག་སྟེ་རྩོད་པ་བྱས་པས་རིགས་ལམ་རྣམ་དག་གི་སྒོ་ནས་ཕས་
རྒོལ་ལོག་སྨྲའི་ཚང་ཚིང་མ་ལུས་པ་ཚར་བཅད་དེ་རྒྱལ་བསྟན་བོད་ཀྱི་བསྟན་པའི་
སྒོ་ཞབས་སུ་བཙུད་པ་དང་། དེང་དུས་ང་ཚོ་གངས་ཅན་ལྗོངས་སུ་གནག་རྫི་
ཡན་ཆད་དུ་གྲགས་པའི་བཅུ་ཕྲག་རིག་གནས་ཞེས་པ་ནི་ས་སྐྱ་པཎྜི་ཏ་མཆོག་
གངས་ཅན་བོད་ཀྱི་བསོད་ནམས་བགོ་སྐལ་དུ་ཕེབས་ནས་བཟུང་གཞི་ནས་རིག་
གཞུང་ཐམས་ཅད་བཅུ་ཕྲག་རིག་གནས་ཀྱི་ཁོངས་སུ་བསྡུས་ཏེ་ཁྲིད་རྒྱུན་གྱི་སྲོལ་
གཏོད། ཕྱིས་སུ་གྲུབ་མཐའ་ཁག་གི་མཁས་པ་རྣམས་ཀྱིས་ཐོས་བསམ་བྱས་ཏེ་
རིག་གནས་བཅུ་ལ་མཁས་པ་ཡང་གནམ་གྱིས་ས་ཁེབས་པ་ལྟར་མང་པོ་བྱུང་དང་
འབྱུང་བཞིན་པ་ཡིན། ཐོག་མར་བོད་ཀྱི་མཐའ་བསྐོར་ལ་གནས་པའི་ཡུལ་གྲུ་
ཐམས་ཅད་ལ་དམ་པའི་ཆོས་བརྒྱུད་མང་པོ་སྤེལ། ཁྱད་པར་དུ་མེས་རྒྱལ་ནང་
ཁུལ་གྱི་ཐོག་མའི་ཡོན་མཆོད་ཀྱི་འབྲེལ་བ་ཡང་ཁོང་གིས་མཛད་པས་གངས་ཅན་
བོད་ཡུལ་འདི་ལ་ཆོས་སྲིད་གང་གི་ཐད་ནས་བཀའ་དྲིན་ཆེ་ཞིང་མཛད་ཕྲིན་ཉི་
མ་ལྟར་འཕེལ་བ་ཞིག་ཡིན། དེའི་རིང་ལུགས་འཛིན་པ་ལ་རྒྱལ་བས་ལུང་གིས་
ཟིན་པའི་སྐྱེས་བུ་དམ་པ་ངོར་ཆེན་རྡོ་རྗེ་འཆང་ཀུན་དགའ་བཟང་པོས་གཙང་
དཔལ་ངོར་ཨེ་ཝཾ་ཆོས་ལྡན་གྱི་དགོན་པ་ཕྱག་བཏབ་པ་ནས་བཟུང་བདག་ཅག་གི་



6
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
རྩ་བའི་བླ་མ་མཁན་རབས་དོན་བཞི་པ་ཀླུ་ལྡིང་མཁན་རིན་པོ་ཆེ་འཇམ་དབྱངས་
བསྟན་པའི་ཉི་མ་བར་དུ་དེའི་བསྟན་པ་འཛིན་པའོ། ། རོང་སྟོན་ཤེས་བྱ་ཀུན་
གཟིགས་ཀྱིས་དཔལ་ནཱ་ལནྡྲའི་དགོན་པ་ཕྱག་བཏབ་པ་ནས་བཟུང་ད་ལྟའི་བར་
གྱི་དཔལ་ཚར་པའི་རིང་ལུགས་འཛིན་པའི་སྐྱེས་བུ་དམ་པ་མཁན་ཁྲི་ཉེར་ལྔ་པ་
རྗེ་བཙུན་ཁྲི་ཆེན་ངག་དབང་མཁྱེན་རབ་ཐུབ་བསྟན་ལེགས་བཤད་རྒྱ་མཚོ་བར་
དུ་ཡོད། དེ་གསུམ་ལ་གཙང་ས་ངོར་ཚར་གསུམ་དུ་གྲགས་སོ། །་
དེའི་རིང་ལུགས་འཛིན་པའི་མཁས་པའི་དབང་པོ་རྣམས་ཀྱི་གསུང་ཆོས་
ལ་བོད་ཀྱི་བཅུ་ཕྲག་རིག་མཛོད་ཆེན་མོ་ལས་དཔལ་ལྡན་ས་སྐྱའི་གསུང་རབ་ཅེས་
པའི་དཔེ་ཚོགས་འདི་ནི་འཆད་ཉན་དང་ཞིབ་འཇུག་བྱེད་མཁན་རྣམས་ལ་རིན་
ཐང་ཧ་ཅང་ཆེ་བ་ཡིན། དཔེ་ཚོགས་འདི་དག་ཕྱོགས་བསྒྲིགས་བྱས་ན་དཔེ་ཆ་
ཁ་ཤས་ཤིག་ལག་བྲིས་རེ་ཟུང་ཙམ་ལས་མེད་པས་ནུབ་ཉེན་ཆེ་བའི་དཔེ་ཆ་
རྣམས་མྱུར་སྐྱོབ་ཐུབ་པ་དང་། ལོ་རྒྱུས་ཀྱི་རིན་ཐང་ལྡན་པའི་དཔེ་རྙིང་རེ་ཟུང་
ཙམ་ལས་མེད་པ་རྣམས་ཐོར་གྱུར་དུ་མི་འགྲོ་བ། དཔེ་ཆ་ཁ་ཤས་ཤིག་ཡོངས་
གྲགས་སུ་ཡོད་ཀྱང་དེང་དུས་ཀྱི་གོམས་གཤིས་ཀྱི་དབང་གིས་ལྟ་ཀློག་མི་བདེ་བས་
ཁྱབ་བསྒྲགས་ཆེན་པོ་འགྲོ་མི་ཐུབ་པ་དང་། དེའི་གྲུབ་མཐའ་འཛིན་པ་ལ་
མཁས་པ་ཆེན་པོ་ཡོད་ཀྱང་མེད་པ་ལྟར་དུ་གྱུར་པའོ། ། མ་འོངས་པར་དཔེ་ཆ་
འདི་རྣམས་འཕྲུལ་པར་གྱི་སྟེང་དུ་དཔར་ཐུབ་ན་ལོ་རྒྱུས་ཐོག་ཏུ་ཡུན་རིང་གནས་
ཐུབ་པ་དང་། དགོན་སྡེ་ཁག་དང་། བཤད་གྲྭ་ཁག་དང་། སློབ་གྲྭ་ཁག་གི་
སློབ་དེབ་བྱས་ན་སྟབས་བདེ་བ་དང་། ཞིབ་འཇུག་པ་ཁག་གི་ལྟ་ཀློག་བདེ་བ་
དང་བཙལ་སླ་བ། དད་ལྡན་སྐྱེ་བོ་རྣམས་དཔེ་ཆ་ཉར་ཚགས་ལ་དགའ་མི་ཞིག་
ཡིན་ན་དེབ་སྤུས་ལེགས་འདི་རྣམས་སྒྲིག་གཞི་ལེགས་པའི་སྒོ་ནས་མཆོད་སྒྲོམ་གྱི་
སྟེགས་བུའི་ཐོག་ཏུ་བཞག་སྟེ་ཕྱག་འཚལ་བ་དང་མཆོད་པའི་ཡུལ་དུ་བྱས་ན་



གླེང་གཞི།
7 །
---
--
-----
བསོད་ནམས་ཆེན་པོ་བསགས་ཆོག་པ་མ་ཟད་མཇལ་བ་ཙམ་གྱིས་དད་པའི་སྤུ་
ལོང་དབང་མེད་དུ་ལྡང་ནུས་པའི་གསུང་རྟེན་འདི་ནི་མདོར་ན་འབྱོར་ལྡན་
རྣམས་ཀྱིས་བསོད་ནམས་བསགས་པའི་ཞིང་མཆོག་བླ་ན་མེད་པར་འགྱུར་བ་
སོགས་སྒོ་དུ་མ་ལ་དམིགས་ཏེ་མཁས་པའི་དབང་པོ་རྣམས་ཀྱིས་མཛད་པའི་ཐུན་
མོང་རིག་གནས་ཀྱི་སྐོར་དང་ཐུན་མིན་གཞུང་གི་སྐོར་དང་། གསང་སྔགས་
སྐོར་གྱི་དཔེ་ཚོགས་གྲགས་ཅན་ཕལ་ཆེ་དཔེ་ཁྲིད་ཀྱི་ཁྲིད་རྒྱུན་ཡོད་པ་རྣམས་
ཕྱོགས་གཅིག་ཏུ་བསྒྲིགས་པའི་མུ་འབྲེལ་ནི། སྐྱེས་རབས་ལ་འཇམ་དབྱངས་བློ་
གཏེར་དབང་པོས་མཛད་པའི་སྐྱེས་རབས། ཞུས་ཆེན་ཚུལ་ཁྲིམས་རིན་ཆེན་
གྱིས་མཛད་པའི་རྟོགས་བརྗོད་མ་ལླི་ཀའི་ཕྲེང་བ། རྟོགས་བརྗོད་རིན་ཆེན་དོན་
འདུས། སུམ་རྟགས་ལ་ས་པཎ་ཀུན་དགའ་རྒྱལ་མཚན་གྱིས་མཛད་པའི་སུམ་
རྟགས་ཀྱི་མཆན་དང་དག་ཡིག་གི་སྐོར། རྗེ་བཙུན་བསོད་ནམས་རྩེ་མོས་མཛད་
པའི་ཡི་གེ་བཀླག་ཐབས་བྱིས་པ་བདེ་བླག་སོགས་ཡོད་པ་མ་ཟད་མཁས་དབང་ཁ་
ཤས་ཀྱིས་མཛད་པའི་སུམ་རྟགས་དག་གསུམ་སོགས་ཀྱང་ཡོད། བཟོ་རིག་ལ་
སྟག་ཚང་ལོ་ཙཱ་བ་ཤེས་རབ་རིན་ཆེན་གྱིས་མཛད་པའི་བཟོ་གནས་དཔལ་འབྱོར་
རྒྱ་མཚོ་དང༌། པཎ་ཆེན་ཆོས་རྣམ་གྱིས་མཛད་པའི་རྟེན་ལ་གཟུངས་གཞུག་
འབུལ་ཚུལ་ཀུན་གསལ་དངུལ་གྱི་མེ་ལོང་སོགས་ཡོད་པ་མ་ཟད་མཁས་དབང་
གྲགས་ཅན་དུ་མའི་གསུང་ཡང་ཡོད། སྡེབ་སྦྱོར་ལ་ས་པཎ་གྱིས་མཛད་པའི་
སྡེབ་སྦྱོར་མེ་ཏོག་ཆུན་པོ། དེའི་འགྲེལ་པ་པཎ་ཆེན་ཤཱཀྱ་མཆོག་ལྡན་གྱིས་
མཛད་པའི་སྡེབ་སྦྱོར་སྣ་ཚོགས་མེ་ཏོག་གི་ཆུན་པོ་ཞེས་བྱ་བའི་བསྟན་བཅོས་ལ་
འཇུག་པའི་རབ་ཏུ་བྱེད་པ། མངོན་བརྗོད་ལ་ས་པཎ་གྱིས་མཛད་པའི་ཚིག་
གཏེར་དང་། དེའི་འགྲེལ་པ་སྙེ་ཐང་བློ་གྲོས་བརྟན་པ་བཞི་པས་མཛད་པའི་
ཚིག་གཏེར་རྒྱ་ཆེར་འགྲེལ་པ། རིན་སྤུངས་ངག་དབང་འཇིགས་གྲགས་ཀྱིས་



8
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
མཛད་པའི་མངོན་བརྗོད་མཁས་པའི་རྣ་རྒྱན། སྙན་ངག་ལ་པཎ་ཆེན་ཤཱཀ་
མཆོག་གིས་མཛད་པའི་སྙན་ངག་མེ་ལོང་གི་འགྲེལ་པ་དབྱངས་ཀྱི་རོལ་མཚོ།
རིན་སྤུངས་ངག་དབང་འཇིགས་གྲགས་ཀྱིས་མཛད་པའི་སྙན་འགྲེལ་མི་འཇིགས་
སེང་གེའི་ང་རོ། ངོར་དཀོན་མཆོག་ལྷུན་གྲུབ་ཀྱིས་མཛད་པའི་དོན་རྒྱན་སོ་
ལྔའི་དཔེར་བརྗོད་དབྱངས་ཅན་མ་ལ་བསྟོད་པ་དོན་རྒྱན་རྣམ་པར་བཀོད་པའི་
ཕྲེང་བ་གཙོས་མཁས་དབང་དུ་མའི་དཔེར་བརྗོད་ཀྱང་ཡོད་དོ། ། ཟློས་གར་ལ་
ས་པཎ་གྱིས་མཛད་པའི་རོལ་མོའི་བསྟན་བཅོས། དེའི་འགྲེལ་པ་ལ་ཨ་མེས་
ཀུན་དགའ་བསོད་ནམས་ཀྱིས་མཛད་པའི་རོལ་མོའི་བསྟན་བཅོས་ཀྱི་རྣམ་
བཤད་བློ་གསལ་ཡིད་འཕྲོག་ཕྲིན་ལས་ཀུན་ཁྱབ། རིག་གནས་སྤྱི་གསལ་བར་
བྱེད་པ་ལ་ས་པཎ་གྱིས་མཛད་པའི་མཁས་པ་ལ་འཇུག་པའི་སྒོ། གློ་བོ་མཁན་
ཆེན་བསོད་ནམས་ལྷུན་གྲུབ་ཀྱིས་མཛད་པའི་མཁས་འཇུག་རྣམ་བཤད་རིག་
གནས་གསལ་བྱེད་འཕྲུལ་གྱི་མེ་ལོང་། པཎ་ཆེན་ཤཱཀྱ་མཆོག་ལྡན་གྱིས་མཛད་
པའི་མཁས་འཇུག་རྣམ་བཤད་དྲིས་ལན། རྩིས་རིག་ལ་རྗེ་བཙུན་གྲགས་པ་རྒྱལ་
མཚན་གྱིས་མཛད་པའི་རྩིས་གཞུང་མེ་མཁའ་རྒྱ་མཚོ་དང་དུས་ཚོད་འབྱུང་བའི་
རྩིས་ཡིག་དང་གཟའ་སྐར་འཕྲོད་བརྟག་བཅས། འགྲོ་མགོན་ཆོས་འཕགས་
ཀྱིས་མཛད་པའི་ལྔ་བསྡུས་གཙོས་རྩིས་ གཞུང་ ཐམས་ཅད། སྡེ་གཞུང་ཆོས་
འཕེལ་གྱིས་མཛད་པའི་ཁྱད་ཆོས་བདུན་ལྡན་རྩིས་རིག་ལེགས་བཤད་ཉི་མའི་
འོད་ཟེར། སྐྱེ་དགུ་བ་དབོན་པོ་ཚེ་རྒྱལ་གྱིས་མཛད་པའི་འབྲས་རྩིས་རབ་
གསལ་ནོར་བུའི་མེ་ལོང་། རེད་མདའ་བ་གཞོན་ནུ་བློ་གྲོས་ཀྱིས་མཛད་པའི་
དུས་ཀྱི་འཁོར་ལོའི་དཔྱད་པ་ལས་བརྩམས་ཏེ་བསྟན་འཛིན་རྣམས་ལ་འཕྲིན་དུ་
གསོལ་བ་ནོར་བུའི་ཕྲེང་བ། ཡང་རེད་མདའ་བ་གཞོན་ནུ་བློ་གྲོས་ཀྱིས་མཛད་
པའི་འཕྲིན་ཡིག་ནོར་བུའི་ཕྲེང་བའི་རང་ལན། ཡང་རེད་མདའ་བ་གཞོན་ནུ་



གླེང་གཞི།
བློ་གྲོས་ཀྱིས་མཛད་པའི་དཔལ་དུས་ཀྱི་འཁོར་ལོའི་ངེས་དོན་གསལ་བར་བྱེད་པ་
རིན་པོ་ཆེའི་སྒྲོན་མ། སྟག་ཚང་ལོ་ཙཱ་བ་ཤེས་རབ་རིན་ཆེན་གྱིས་མཛད་པའི་
དུས་འཁོར་རྩོད་ལན་རིགས་པའི་འོད་སྟོང་། ཡང་སྟག་ཚང་ལོ་ཙཱ་བ་ཤེས་རབ་
རིན་ཆེན་གྱིས་མཛད་པའི་དཔལ་དུས་ཀྱི་འཁོར་ལོའི་སྤྱི་དོན་གྱི་སྒོ་ནས་གཏན་ལ་
འབེབས་པར་བྱེད་པའི་ལེགས་བཤད་བསྟན་པའི་རྒྱ་མཚོ། སྒྲ་གཞུང་ལ་ས་
བཟང་མ་ཏི་པཎ་ཆེན་གྱིས་མཛད་པའི་ཀ་ལཱ་པའི་རྣམ་བཤད་ལེགས་སྦྱར་གསལ་
བ། གསོ་རིག་ལ་ས་པཎ་གྱིས་མཛད་པའི་གསོ་དཔྱད་ཡན་ལག་བརྒྱད་པའི་
དོན་བསྡུས། བྲང་ཏི་བ་དཔལ་ལྡན་རྒྱལ་མཚན་གྱིས་མཛད་པའི་བྲང་ཏི་ལྷ་
རྗེའི་རིམ་བརྒྱུད་ཀྱི་མན་ངག་གསེར་བྲེལ། ཟུར་འཚོ་བ་ཕྱག་རྡོར་མགོན་པོས་
མཛད་པའི་རྒྱ་བོད་མཁས་གྲུབ་དུ་མའི་ཐུགས་བཅུད་གཅེས་བསྡུས་རིན་ཆེན་
ཕྲེང་བ། །
གྲུབ་མཐའ་ལ་དབུས་པ་བློ་གསལ་གྱིས་མཛད་པའི་གྲུབ་མཐའ་རྣམ་པར་
བཤད་པའི་མཛོད། སྟག་ཚང་ལོ་ཙཱ་བ་ཤེས་རབ་རིན་ཆེན་གྱིས་མཛད་པའི་
གྲུབ་མཐའ་ཀུན་ཤེས། ཨ་མེས་ཀུན་དགའ་བསོད་ནམས་ཀྱིས་མཛད་པའི་གྲུབ་
མཐའ་ཀུན་ཤེས། ལམ་རིམ་ལ་ས་པཎ་གྱིས་མཛད་པའི་ཐུབ་པ་དགོངས་གསལ།
གློ་བོ་མཁན་ཆེན་བསོད་ནམས་ལྷུན་གྲུབ་ཀྱིས་མཛད་པའི་ཐུབ་པ་དགོངས་
གསལ་འཆད་ཐབས་འཇམ་དབྱངས་བླ་མའི་དགོངས་རྒྱན་དང་མདོ་རྣམ་བཤད་
རིན་པོ་ཆེའི་གཏེར་དང་སྒྲུང་འགྲེལ་ཟླ་བའི་འོད་ཟེར། སྡོམ་གསུམ་ལ་ས་པཎ་
གྱིས་མཛད་པའི་སྡོམ་གསུམ་རབ་དབྱེའི་རང་མཆན། ཀུན་མཁྱེན་གོ་རམས་
བསོད་ནམས་སེང་གེས་མཛད་པའི་སྡོམ་གསུམ་ཁ་སྐོང་། མཁན་ཆེན་ངག་
དབང་གཞན་ཕན་སྙིང་པོས་མཛད་པའི་སྡོམ་གསུམ་འཇམ་དབྱངས་བླ་མའི་
དགོངས་རྒྱན། དེའི་འགྲེལ་པ་ལ་མཁན་ཆེན་ངག་དབང་བསོད་ནམས་རྒྱལ་



10 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
མཚན་གྱིས་མཛད་པའི་སྡོམ་གསུམ་གྱི་ཉམས་ལེན་གཏན་ལ་འབེབས་པ་འཇམ་
དབྱངས་བླ་མའི་དགོངས་རྒྱན་གྱི་རྣམ་འགྲེལ་སྐལ་བཟང་མིག་འབྱེད་ཀྱི་གསེར་
ཐུར། དབུ་མ་ལ་རེད་མདའ་བ་གཞོན་ནུ་བློ་གྲོས་ཀྱིས་མཛད་པའི་དབུ་མ་
འཇུག་པའི་རྣམ་བཤད་དེ་ཉིད་གསལ་སྒྲོན། ཀུན་མཁྱེན་གོ་རམས་ཀྱིས་མཛད་
པའི་ལྟ་བ་ངན་སེལ། ཕར་ཕྱིན་ལ་གཡག་སྡེ་པཎ་ཆེན་གྱིས་མཛད་པའི་ཕར་
ཕྱིན་འགྲེལ་པ་ལེགས་པར་བཤད་པ་བསམ་འཕེལ་དབང་གི་རྒྱལ་པོ། ཀུན་
མཁྱེན་གོ་རམས་ཀྱིས་མཛད་པའི་མངོན་རྟོགས་རྒྱན་གྱི་ཆོས་རྣམས་ཡན་ལག་
རྒྱས་པར་བཤད་པ་སྦས་དོན་རབ་གསལ། འདུལ་བ་ལ་འཇམ་དབྱངས་ཀུན་
དགའ་ཆོས་བཟང་གིས་མཛད་པའི་འདུལ་བ་ལུང་རིགས་གཏེར་མཛོད། ཚད་
མ་ལ་ས་པཎ་གྱིས་མཛད་པའི་ཚད་མ་རིགས་གཏེར། ཀུན་མཁྱེན་གོ་རམ་གྱིས་
མཛད་པའི་སྤྱི་དོན་རིག་གཏེར་གསལ་བྱེད། གཡག་སྡེ་པཎ་ཆེན་གྱིས་མཛད་
པའི་ཚད་མ་རིག་གཏེར་དེ་ཉིད་གསལ་བྱེད། མངོན་པ་ལ་མཆིམས་ཆུང་བློ་
བཟང་གྲགས་པས་མཛད་པའི་མངོན་པ་མཆིམས་ཆུང་། །
སྔགས་སྐོར་ལ་སློབ་དཔོན་བསོད་ནམས་རྩེ་མོས་མཛད་པའི་རྒྱུད་སྡེ་སྤྱི་
རྣམ། ས་པཎ་གྱིས་མཛད་པའི་མངོན་རྟོགས་ལྗོན་ཆུང་དང་། ངོར་དཀོན་
མཆོག་ལྷུན་གྲུབ་ཀྱིས་མཛད་པའི་མངོན་རྟོགས་ལྗོན་ཤིང་མཛེས་རྒྱན་གཙོས་
རྒྱུད་སྡེའི་སྐོར་ཁ་ཤས་ཀྱང་བསྡུས་ཡོད། རྒྱུད་འགྲེལ་ལ་བློ་གཏེར་དབང་པོས་
མཛད་ པའི་ བརྟག་གཉིས་རྣམ་བཤད་ གསང་བདག་དགོངས་རྒྱན། ལམ་
འབྲས་ལ་ས་ཆེན་ཀུན་དགའ་སྙིང་པོས་མཛད་པའི་ལམ་འབྲས་ཀྱི་རྣམ་འགྲེལ་ཨ་
སེང་མ་དང་སྲས་དོན་མ། རྗེ་བཙུན་གྲགས་པ་རྒྱལ་མཚན་གྱིས་མཛད་པའི་
གཞུང་རིན་ཆེན་སྣང་བ་རྩ་འགྲེལ། འཇམ་དབྱངས་བློ་གཏེར་དབང་པོས་
མཛད་པའི་འཁོར་འདས་དབྱེར་མེད་ཀྱི་ལྟ་ཁྲིད། གཟིམ་འོག་བསྟན་འཛིན་



གླེང་གཞི།
11
སྙན་གྲགས་ཀྱིས་མཛད་པའི་ལྟ་བའི་སྙིང་པོ་ཡང་དག་པ་བཤད་པ་མེ་ལོང་། སྒ་
ངག་དབང་ལེགས་པས་མཛད་པའི་འཁོར་འདས་དབྱེར་མེད་ཀྱི་ལྟ་ཁྲིད། སྨོན་
ཚིག་ལ་ཀུན་བཟང་ཆོས་ཀྱི་ཉི་མས་མཛད་པའི་བདེན་ཚིག་ལྷོ་ཕྱོགས་དྲི་བཞོན་གྱི་
ཚིག་འགྲེལ། ངོར་ཆེན་རྡོ་རྗེ་འཆང་ཀུན་དགའ་བཟང་པོས་མཛད་པའི་སྨོན་
ལམ་འགྲོ་བདེ་མ་བཅས་དཔེ་ཆ་འདི་རྣམས་ནི་ཁོ་བོས་ད་ལམ་མདོ་སྔགས་རིག་
གནས་དང་བཅས་པ་ཆ་ཚང་བ་ཞིག་བསྡུ་བྱ་བཅུ་ཕྲག་རིག་གནས་དང་སྡུད་བྱེད་
གཞུང་པོད་ཉི་ཤུའི་ནང་དུ་བསྡུས་ཡོད། དེང་དུས་ཡང་དར་གྱི་བསྟན་པ་
འདིའི་གསུང་རབ་འཆད་ཉན་གྱི་འགྲོས་ལྟར་དུ་བསྒྲིགས་ཁུལ་བྱས་པ་ཡིན།
ཐོག་མར་སྒྲིག་པའི་སྐབས་སུ་མཁས་དབང་ཚུལ་ཁྲིམས་རྒྱལ་མཚན་དང་མཁས་
དབང་པདྨ་དམ་ཆོས་རྣམ་གཉིས་ལ་བོད་ཀྱི་བཅུ་ཕྲག་རིག་མཛོད་ཆེན་མོ་དཔལ་
ལྡན་ས་སྐྱ་པའི་གསུང་རབ་ཅེས་དཔེ་ཚོགས་ཀྱི་མུ་འབྲེལ་ཞིག་བསྒྲིག་དགོས་ཚུལ་
གྱི་སྙན་སེང་ཞིབ་རྒྱས་ཕུལ་བ་ཡིན་པས་ཐུགས་དགྱེས་ཚོར་ཆེན་པོ་གནང་བ་མ་
ཟད་གཞུང་འདིའི་སྒྲིག་གཞིའི་སྐབས་སུ་དབུ་ནས་མཇུག་གི་བར་དུ་བློ་འདྲི་སའི་
ཐུགས་འགན་བཞེས་རོགས་མཛད་པའི་བཀའ་ཡི་གནང་བ་ཡང་ཐོབ་བྱུང་།
ཁྱད་པར་དུ་མཁས་དབང་ཚུལ་ཁྲིམས་རྒྱལ་མཚན་མཆོག་གིས་ང་རང་གིས་སྔོན་
ས་བཅད་སྒྲིག་པ་ལ་ཡང་བསྐྱར་དུ་གོ་རིམ་དང་འཕྲི་སྣོན་སོགས་ཞིབ་རྒྱས་མཛད་
པ་སོགས་བཀའ་ཡི་སློབ་སྟོན་ཡང་གང་མང་བཀའ་དྲིན་བརྒྱ་ཕྲག་བསྐྱངས་བྱུང་
ལགས།
༡༩༩༨ ལོའི་ཟླ་༨ཚེས་༩ ཉིན་རིག་གཞུང་འདི་སྒྲིག་རྒྱུའི་དབུ་བརྩམས།
དེནས་པེ་ཅིན་མི་རིགས་རིག་གནས་ཕོ་བྲང་དང་། ལྷ་སའི་དཔེ་མཛོད་ཁང་
ཁག་དང་། གཙང་ས་སྐྱ་དགོན་དང་། ཟི་ལིང་མཁར་དང་། ཆབ་མདོ་དང་།
འཇོ་མདའ། སྡེ་དགེ་སོགས་ལ་ཐེངས་མང་པོ་སོང་ཡང་བསྡུ་འོས་པའི་དཔེ་ཆ་



12 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
མང་པོ་ལོན་མ་བྱུང་། ཕྱིས་སུ་ལྷ་ས་ལ་ཡང་བསྐྱར་དུ་སོང་སྟེ་མཁན་ཚུལ་ཁྲིམས་
རྒྱལ་མཚན་མཆོག་གིས་བསྡུ་འོས་པའི་དཔེ་ཆ་མང་པོ་གཡར་གནང་མཛད་བྱུང་།
ལྷ་ས་ནས་ཟླ་བ་ཁ་ཤས་རིང་ལ་སྣུམ་པར་བརྒྱབ་པ་ཡིན། ཡིན་ན་ཡང་གཞུང་
འདིའི་ནང་དུ་བཞག་འོས་པའི་དཔེ་ཆ་ཁ་ཤས་ཤིག་ད་ལྟ་ནུབ་ཟིན་པས་བཞུགས་
མི་འདུག་སྟེ་དཔེར་ན་གསར་རྙིང་མཁས་པ་རྣམས་ཀྱི་ངག་རྒྱུན་དུ་ཚད་མ་ཉ་ལ་
ཐུག འདུལ་བ་བྱ་ལ་ཐུག་ཅེས་གསུངས་པ་ལྟར་གྲགས་ཅན་ཡིན་ཡང་བྱ་ཉ་
གཉིས་ཀྱི་གསུང་འདུལ་བ་དང་ཚད་མ་གཉིས་ཀྱི་དཔེ་ཆ་གཏན་ནས་མཇལ་རྒྱུ་མ་
བྱུང་བས་ཤིན་ཏུ་ཕངས་པར་གྱུར་མོད། གལ་སྲིད་མཁས་དབང་རྣམས་ཀྱི་ཕྱག་
ཏུ་བཞུགས་ཡོད་ན། ངེད་ཚོ་དཔལ་ས་སྐྱའི་རིག་གཞུང་ཕྱོགས་བསྒྲིགས་ཀྱི་ལས་
ཁུངས་ལ་འབྲེལ་བ་མཛད་རོགས་ཞུ། དེ་ལས་གཞན་དབུ་མ་རེད་ལ་ཐུག
མངོན་པ་མཆིམས་ལ་ཐུག ཤེར་ཕྱིན་གཡག་ལ་ཐུག་ཅེས་གསུངས་པའི་རིག་
གཞུང་འདི་རྣམས་ད་ལྟ་བར་དུ་རིས་མེད་གྲུབ་མཐའ་ཁག་གིས་འཆད་ཉན་
གནང་བཞིན་ཡོད་པ་འདི་དག་བཞག་ཡོད་དོ། ། རིག་གཞུང་འདིའི་ནང་ལ་
བཞག་འོས་པའི་དཔེ་ཆ་ཁ་ཤས་ཤིག་དཔེ་དཀོན་དུ་གྱུར་པས་ལོ་རྒྱུས་ཀྱི་དཔེ་ཆ་
ཞིག་ཏུ་བརྩིས་ཏེ་དགོན་སྡེ་རང་རང་གི་ཞེན་འཛིན་དབང་གིས་ཉར་ཚགས་བྱས་
པས་གཡར་རྒྱུ་རྙེད་མ་བྱུང་། དཔེ་ཆ་ཁ་ཤས་ཤིག་དཔེ་ལ་བལྟས་ན་བཞག་འོས་
ཀྱང་ལྡེབ་ཆད་མང་བའི་དབང་གིས་བཞག་ཐབས་བྲལ་བ་སོགས་ཀྱི་རྐྱེན་མང་པོ་
བྱུང༌། དཔེ་ཆ་ཕྱོགས་སྒྲིག་གི་སྐབས་སུ་དཔེ་ཆ་གཡར་བསྡུ་ཡི་འགྲོ་སོང་དང་
དཔེ་ཆ་དཔེ་སྐྲུན་གྱི་འགྲོ་སོང་དང་། དཔེ་ཆའི་ལས་ཀའི་དཀའ་ངལ་སོགས་ལ་
བལྟས་ན་བདག་ལྟ་བུ་ཞིག་གི་ལས་རྒྱུ་འོས་མིན་ཡང་ཐོག་མར་དབུ་བཙུགས་ཟིན་
པས་སེམས་ཐག་བཅད་དེ་ཉིན་མོ་ཟས་དང་མཚན་མོ་གཉིད་ཀྱང་བཀག་སྟེ་
དཀའ་ངལ་ཆེན་པོ་བརྒྱབ་སྟེ་ལས་པ་ཡིན། ཕྱིས་སུ་རིམ་བཞིན་སྐྱབས་གནས་



13
གླེང་གཞི།
དཀོན་མཆོག་བླ་མའི་ཐུགས་རྗེ་ཡིས་ཕྱོགས་གང་གི་ཐད་ནས་དཀའ་ངལ་ཇེ་ཆུང་
དང་ཉམས་མྱོང་ཇེ་ཟབ་ཏུ་བྱུང་བའོ། ། དཔལ་ ལྡན་ ས་སྐྱ་དགོན་དང་།
དཔལ་བསམ་ཡས་དགོན་པ་དང་། སྒ་སྐྱེ་དགུ་དོན་གྲུབ་གླིང་གི་དབུ་གཙོ་ལྷན་
རྒྱས་རྣམས་དང་། ཁྲི་འདུ་སྐལ་བཟང་དགོན་པའི་སྤྲུལ་སྐུ་བྱམས་པ་སེང་གེ་
དང་། སེབ་པ་དགོན་པའི་སྤྲུལ་སྐུ་རིན་ཆེན་ཚེ་རིང་དང་། མཁན་པོ་ངག་
དགའ་ལགས་དང་། བླ་མ་བློ་གྲོས་རྒྱལ་མཚན་དང་། བླ་མ་བློ་གྲོས་ཐོགས་མེད་
ཀྱིས་རོགས་སྐྱོར་གང་གཟབ་གནང་བྱུང་། ཕྲན་གྱི་སློབ་བུ་དཀར་རྒྱལ་དང་།
ངག་དབང་མཁས་གྲུབ། བསྟན་པ་ཚེ་རིང་རྣམ་གསུམ་གྱིས་ལྷག་བསམ་ཟོལ་
མེད་ཀྱིས་ཞུ་དག་དང་གློག་ཀླད་ནང་དུ་བླུགས་རྒྱུ་སོགས་ལག་རོགས་གང་ཟབ་
གནང་བྱུང་། དཔེ་ཚོགས་འདི་རྩོམ་སྒྲིག་དང་པར་སྐྲུན་བྱེད་རིང་ལ་རྒྱལ་ཁབ་
མི་རིགས་ལས་དོན་ཨུ་ཡོན་ལྷན་ཁང་གི་ཀྲུའུ་རིན་གཞོན་པ་ལི་ཅིན་ཡིའུ་དང་མི་
རིགས་དཔེ་སྐྲུན་ཁང་གི་སྤྱི་ཁྱབ་རྩོམ་སྒྲིག་པ་ཝང་ཐེ་ཀྲི་སོགས་ཀྱིས་རྒྱབ་སྐྱོབ་
དང་རོགས་རམ་གནང་བྱུང་བར་ཐུགས་རྗེ་ཤིན་ཏུ་ཆེ་ཞེས་ཞུ་རྒྱུ་ཡིན། གཞན་
ཡང་དད་ལྡན་སྦྱིན་བདག་ཁྲིན་ཞོན་གཙོས་རོགས་རམ་གནང་མཁན་ ཁུལ་
དཔོན་བློ་བཟང་ཟླ་བ་དང་སློབ་གཙོ་སྐྱིད་དགེ་ལེགས། དད་ལྡན་པ་ཆན་ཐའོ།
ཡུས་པིན། ཞའོ་ཅན། ལི་ཀྲུང་ཧོ། ཀྲང་ཡུས་ཧཱ། ཅང་ཝེན་ཐའོ། ཀྲང་
ཡན་ཅིང་། ཝང་གོ་ཁྲེང་། ཞའོ་ཅ། བློ་ལྡན། བསྐལ་བཟང་ཟླ་བ་སོགས་ལ་
ཐུགསརྗེ་ཆེ་ཞེས་ཞུ་རྒྱུ་ཡིན། རིག་གཞུང་མུ་འབྲེལ་གྱི་དཔེ་ཆ་འདི་ཉིད་སློབ་
དེབ་བྱས་ཏེ་འཆད་ཉན་མཛད་མཁན་གྱི་མཁན་པོ་དང་སྤྲུལ་སྐུ་དང་སློབ་དཔོན་
དགེ་རྒན་རྣམས་ལ་ཚར་རེ་འབུལ་རྒྱུ་ཡིན། །
ཞུ་དག་སྐབས་སུ་དཔེ་ཆ་ཁ་ཤས་ཤིག་གནའ་རྙིང་གི་མ་དཔེ་རག་བྱུང་
བས་མ་དཔེ་ཁ་ཤས་ཤིག་གཤིབ་བསྡུར་བྱས་ནས་ཞུ་དག་བྱས་པ་ཡིན། ཁ་ཤས་



14 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཤིག་མ་དཔེ་བྲིས་མ་ཡིན་སྟབས་ཡིག་མཁན་གྱིས་འབྲི་བའི་སྐབས་སུ་རང་རང་གི་
ཕ་སྐད་སྒོ་ནས་བྲིས་པ་ཡིན་སྟབས་ཡིག་ནོར་མངོན་གསལ་དོད་པོ་ཅན་རྣམས་
དག་བཅོས་ཅུང་ཟད་བྱས་པ་ལས་གཞན་སོར་འཇོག་བྱས་ཡོད། དཔེ་ཆ་ཁ་
ཤས་ཤིག་དཔར་ཤིང་ཡིག་འབྲུ་ཟད་ནས་ཤོག་ངོས་རེ་ཙམ་ཚང་མི་འདུག དེ་
དག་ལ་གོར་ཐིག་ནང་དུ་མཆན་གྱི་སྒོ་ནས་མེད་ཚུལ་གསལ་བཤད་བྱས་ཡོད།
དཔེ་ཆ་འདི་དག་ཞིབ་མཇལ་བྱེད་པའི་སྐབས་སུ་གནའ་རྙིང་དཔེ་ཆ་ཁ་ཤས་ཡིག་
ནོར་མང་བ་དང་སྐུང་ཡིག་མང་བ། ཡི་གེ་མི་གསལ་བ་མང་པོ་འདུག་པས་ཞུ་
དག་བྱེད་པའི་སྐབས་སུ་བོད་ཀྱི་སུམ་རྟགས་དག་གསུམ་གྱི་འགྲོས་བྱས་ཏེ་བཅོས་
གང་ཐུབ་བྱས་ཡོད་ཀྱང་ངེད་ཅག་རྣམས་ལ་ཡིད་ཆེས་ཀྱི་དད་པ་དང་ལྷག་བསམ་
ཡོད་པ་ཙམ་ལས་ཡོན་ཚད་ཀྱི་ཤེས་ཡོན་ཞན་པ་དང་། བློ་མིག་གིས་ཚད་མ་ཆོད་
པམང་པོ་ཡོད་ངེས་པས་མཁྱེན་ལྡན་གྱི་མཁས་དབང་རྣམས་ཀྱིས་མ་དག་པ་ལ་
དགོངས་འཆར་ལྷུག་པོ་སྩོལ་བར་ཞུ།
ཆེད་ཞུར་རང་ལུགས་ལྟ་བ་འཛིན་པའི་དགོན་སྡེ་ཁག་དང་བཤད་གྲྭ་ཁག་
སོགས་ཀྱིས་ཐུན་མོང་མ་ཡིན་པའི་མེ་ཏོག་ཕོག་པའི་ལྷ་སྐལ། དཔལ་ལྡན་ས་སྐྱ་
པའི་དྲི་མེད་ཀྱི་ལྟ་བ་རྣམ་དག་ལ་ཕ་རྗེས་བུ་ཡིས་ཟིན་པར་བྱས་ཏེ་ཐོས་བསམ་
སྒོམ་གསུམ་གྱི་ཉམས་ལེན་རྡོ་རུས་ལ་ཐུག་རེ་ཡོང་བར་མཁྱེན་མཁྱེན་མཁྱེན་ཞེས་
བོད་རབ་རྒྱལ་ཆུ་རྟ་ལོའི་ཆུ་སྟོད་ཟླ་བའི་ཚེས་༡༤ཉིན་སྟོན་པས་བདེན་བཞི་ཆོས་
འཁོར་བསྐོར་བའི་གཟའ་སྐར་འཕྲོད་སྦྱོར་ལེགས་པ་ལ་པེ་ཅིན་མཁར་ནས།
དཔལ་ལྡན་ས་སྐྱ་པའི་གྲལ་མཐར་འཛིན་པ། ཡུལ་ཤུལ་ཁུལ་བོད་ཡིག་ཆེད་
སྦྱོང་འཛིན་གྲྭའི་དགེ་རྒན། སྒ་སྐྱེ་དགུ་དོན་འགྲུབ་གླིང་དང་ལྔ་རིག་དར་རྒྱས་
སློབ་གླིང་གི་མཁན་པོ་སྐྱེ་དགུ་བ་ཀུན་དགའ་བཟང་པོས་ཕུལ།། །།



•
• (61)
དཀར་ཆག
སྙན་ངག་མེ་ལོང་གི་འགྲེལ་པ་དབྱངས་ཅན་གྱི་རོལ་མཚོ་ཞེས་བྱ་བ་བཞུགས་སོ།།
.....…….... པཎ་ཆེཤཱཀྱ་མཆོག་ལྡན་གིས་བརྩམས། (1)
སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས་སོ།།
...……...………… པཎ་ཆེན་ཤཱཀྱ་མཆོག་ལྡན་མཆོག་གིས་བརྩམས།(18)
སྙན་འགྲེལ་མི་འཇིགས་སེང་གེའི་ང་རོ། །
......... རིན་སྤུངས་ངག་དབ་འཇིགས་གྲགས་ཀྱིས་བརྩམས།(61)
མཆོད་བརྗོད། ..…………..…..
སྙན་ངག་གི་སྔོན་འགྲོ།
(63）
སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། ......….…………....
དགོས་པ་དེ་ལྡན་གྱི་བསྟན་བཅོས་དངོས། ...….…........
སྙན་ངག་གི་ལུས་བཤད་པ། .....….…...
(73）
རྒྱས་བཤད་གཉིས་པ་རྒྱུན་གཏན་ལ་དབབ་པ།….….....…....……… (96)
དོན་རྒྱན་རྒྱས་པར་བཤད་པ།….….
(98)
སྙན་གཞུང་གི་ལེའུ་གཉིས་པ་ཐུན་མོང་གི་དོན་རྒྱན་སོ་ལྔ་རྒྱ་ཆེར་འགྲེལ་པ།
..………..……….. (140)
སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། ... (342)
སྙན་ངག་གི་སྐྱོན་སེལ་རྒྱས་པར་བཤད་པ། ..…..….…………………….. (422)
མཇུག་བྱང་། .....
….………..………….. (453)



2 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དབྱངས་ཅན་ལྷ་མོ་ལ་བསྔགས་པ་དོན་རྒྱན་རྣམ་པར་བཀོད་པའི་ཕྲེང་བ་
ཞེས་བྱ་བ་བློ་གསལ་གྱི་དད་པའི་མགྲིན་པ་མཛེས་བྱེད་དོ།
.…..........……… ངོར་དཀོན་མཆོག་ལྷུན་གྲུབ་ཀྱིས་བརྩམས།(459)
སྒྲ་དབྱངས་ལྷ་མོ་དབྱངས་ཅན་མ་ལ་བསྔགས་པ་དོན་རྒྱན་པདྨ་དཀར་པོ་
བཞད་པའི་རྫིང་བུ་བཞུགས་སོ།། །།
...….…..….….…..… ཞུ་ཆེན་ཚུལ་ཁྲིམས་རིན་ཆེན་གྱིས་བརྩམས།(467)
སྟོན་པ་ཐུབ་པའི་དབང་པོ་ལ་བསྟོད་པ་དོན་རྒྱུན་གསལ་བའི་མེ་ལོང་བློ་
གསལ་ཡིད་འཕྲོག་ཅེས་བྱ་བ་བཞུགས་སོ།།
..….…….…………….….. པཎ་ཆེན་ཤཱཀྱ་མཆོག་ལྡན་གྱིས་བརྩམས།(474）
རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པར་དཔེར་བརྗོད་པ་དཎྜི་
རྒྱུན་མང་ཞེས་བྱ་བ་བཞུགས་སོ།།
.……….……….……. འཇམ་དབྱངས་མཁྱེན་བརྩེ་དབང་པོས་བརྩམས།(480)
དང་པོ་ལམ་རྣམ་པར་ཕྱེ་བ།...........….
གཉིས་པ་ལེའུ་བར་པ་དོན་རྒྱན་གྱི་ཡོངས་སུ་བཅད་པ།…..…...... (486)
ལེའུ་གསུམ་པ་བྱ་དཀའ་བ་ལ་སོགས་པ་རྣམ་པར་བཅད་པ། ... (526)
... • • • • ( 481)



༄༅ ། ། སྙན་ངག་མེ་ལོང་གི་འགྲེལ་པ་དབྱངས་ཅན་
གྱི་རོལ་མཚོ་ཞེས་བྱ་བ་བཞུགས་སོ། །
པཎ་ཆེན་ཤཱཀྱ་མཆོག་ལྡན་གྱིས་བརྩམས།
༄༅། ། སྙན་ངག་གི་བསྟན་བཅོས་མེ་ལོང་ཞེས་བྱ་བའི་ལེའུ་དང་པོ་གསལ་
བར་བྱེད་པའི་ཚིག་ལེའུར་བྱས་པ་དབྱངས་ཅན་ངག་གི་རོལ་མཚོ་ཞེས་བྱ་བ། །
རིག་བྱེད་རྣམ་བཞིའི་ཞལ་གྱི་སྐྱེད་ཚལ་དུ། ། རིག་གནས་རྣམ་བཞིའི་
ཚེམས་དཀར་སྦྲང་རྩི་ལ། ། རོལ་རྩེད་རྣམ་བཞིའི་སྒེག་ལྡན་དབྱངས་ཅན་
མ། ། ཐ་སྙད་རྣམ་བཞིའི་སྤོབས་པ་འདིར་སྩོལ་ཅིག ། ར་མཱ་ཤར་མ་ལ་སོག་
པའི། ། བསྟན་བཅོས་བཏུས་ནས་སྙན་ངག་གི། ། མེ་ལོང་བསྟར་བ་ཇི་བཞིན་
དུ། ། དེ་ནང་ཤར་བའི་ལེགས་བཤད་ཀྱི། ། རི་མོ་མ་ཉམས་འདིར་བསྟན་
བྱ། ། འདི་ན་ཀུན་ཏུ་མཆོག་རྣམས་ཀྱང་། ། མཆོག་གི་རྗེས་སུ་བསྟན་པ་
ཡི། ། ཚིག་རྣམས་ཉིད་ཀྱི་དྲིན་གྱིས་ནི། ། ཐ་སྙད་གཞུང་ལ་འཇུག་པར་
བྱེད། ། དོན་དང་ཚིག་བཟང་སྙན་ངག་གི། ། སྣང་བྱེད་རྣར་སྙན་ཡིད་འོངས་
འདིས། ། འཇིག་རྟེན་གསུམ་པོའི་བློ་གྲོས་ཀྱི། ། མུན་པ་མཐའ་དག་སེལ་བར་
བྱེད། ། སྔོན་གྱི་ ས་སྐྱོང་སྐྱེ་རྒུའི་མགོན། ། དེ་དག་ཉེ་བར་མི་བཞུགས་
ཀྱང་། ། དེ་ ཡི་ གྲགས་ པའི་ མེ་ ལོང་ དུ། ། ལེགས་ བྱས་ ཉམས་ པ་ མེད་
འདིའོ། ། དེ་བཞིན་འདི་ནི་དབྱངས་ཅན་གྱིས། ། རྗེས་བཟུང་རྣམས་ཀྱི་
བསྟན་བཅོས་ཀྱང་། ། ངག་གི་དབང་ཕྱུག་ལ་དགའ་བའི། ། འདོད་པ་འཇོ་
བའི་ཁྱུ་མཆོག་ཡིན། ། སྔོན་གྱི་བསྟན་བཅོས་མི་ཤེས་པར། ། ཉེས་བཤད་སྦྱར་



-
-
2 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བའི་སྙན་ངག་གི། ། རྗེས་འཇུག་ལྷ་རྣམས་དགའ་བ་ཡི། ། བརྟུལ་ཞུགས་
མཆོག་ལ་སྦྱོར་བར་བྱེད། ། དེ་ཕྱིར་སྙན་ངག་དག་ལ་སྐྱོན། ། ཆུང་བར་གྱུར་
ཀྱང་ཇི་ཞིག་ལྟར། ། བཏང་སྙོམས་མི་བྱ་ལུས་མཛེས་ཀྱང་། ། སྐྱོན་གཅིག་གིས་
ནི་སྐལ་ངན་འགྱུར། ། སྐྱེ་བོ་བསྟན་བཅོས་མི་ཤེས་པས། ། ཡོན་ཏན་སྐྱོན་དག་
ཇི་ལྟར་དབྱེ། ། གཟུགས་ཀྱི་དབྱེ་བ་དམིགས་པའི་སྐབས། ། ལོང་བ་དག་ལ་
ཡོད་དམ་ཅི། ། དེ་ཕྱིར་མཁས་པས་མ་འོངས་པའི། ། སྐྱེ་བོ་རྣམས་ཀྱང་མཁས་
བྱའི་ཕྱིར། ། རྣམ་བཀྲ་ལམ་ལྡན་ཚིག་རྣམས་ཀྱི། ། བྱ་བའི་ཆོ་ག་ངེས་པར་
སྦྱར། ། སྙན་ངག་ལུས་དང་རྒྱན་གྱིས་བསྡུས། ། ལུས་ལ་གཞུང་གི་དབྱེ་བས་
གསུམ། ། སྐད་ཀྱི་དབྱེ་བས་རྣམ་པ་བཞི། ། སྦྱོར་ཚུལ་སྒོ་ནས་གཉིས་སུ་
ཕྱེ། ། དང་པོ་ཚིགས་བཅད་ལྷུག་པ་དང་། ། སྤེལ་མ་རྣམ་པ་གསུམ་ཡིན་
ནོ། ། ཚིགས་བཅད་མཚན་ཉིད་དབྱེ་བ་དང་། ། སྙན་ངག་ཆེན་པོ་ངོས་བཟུང་
ནས། ། རྩོམ་ཚུལ་མི་འདྲ་བཤད་པར་བྱ། ། ས་སྐྱ་པཎ་ཆེན་ཚིགས་བཅད་
དང་། ། ལྷུག་པ་སྤེལ་མ་གསུམ་ག་ལ། ། རྒྱུན་ཆགས་སྡེབ་སྦྱོར་སྲིད་པར་
བཞེད། ། དེ་ཡང་སྡེབ་སྦྱོར་ཚོམས་ལས་ནི། ། རྐང་པ་དག་གིས་མ་བཅད་
ཅིང་། ། གང་ལ་ཡི་གེ་སྦྲེལ་ལེགས་ཡོད། ། བྱ་བའི་ཚིག་གིས་གསལ་བྱས་
པ། ། དེ་ནི་རྒྱུན་ཆགས་ལས་གཞན་མིན། ། ཞེས་པ་ཁུངས་སུ་འདྲེན་པར་
མཛད། ། དཔང་ལོ་ཁུངས་འདི་མེད་ཅེས་ཟེར། ། མེ་ལོང་གཞུང་འདིར་རྒྱུན་
ཆགས་དང་། ། རབ་བསགས་ཚིགས་བཅད་ནང་དུ་བསྡུས། ། སྡེབ་སྦྱོར་རིན་
ཆེན་འབྱུང་གནས་ལས། ། ཡི་གེ་ཉེར་བདུན་ཕན་ཆད་ནི། ། རྒྱུན་ཆགས་དང་
ནི་ཆ་བསགས་ཏེ། ། གཉིས་པོའི་ཁྱད་པར་ར་དང་ནི། ། མ་ཡི་འཕེལ་བ་དག་
ལས་དབྱེ། ། དེ་རེ་རེ་ལ་རྣམ་པ་བརྒྱད། ། གཏུམ་པའི་ཆར་འབེབས་ཆུ་རྒྱུན་
དང་། ། རྒྱ་མཚོ་སྦྲུལ་དང་ཆར་སྤྲིན་དང་། ། རོལ་པའི་འབྱུང་གནས་ཤིན་ཏུ་



སྙན་ངག་མེ་ལོང་གི་འགྲེལ་པ་དབྱངས་ཅན་གྱི་རོལ་མཚོ་བཞུགས། 3
བཀླུབས། ། དུང་ཞེས་བྱ་བ་རྣམས་སུ་བཤད། ། འོན་ཀྱང་རྒྱུན་ཆགས་རྐང་པ་
ཡིས། ། བཅད་དང་མ་བཅད་རྣམ་པ་གཉིས། ། མ་བཅད་པ་དང་འདིར་
བཤད་པའི། ། སྤེལ་མ་དོན་གཅིག་ལུས་སུ་འགྱུར། ། དང་པོ་མཚན་ཉིད་དབྱེ་
བའོ། ། རྐང་པ་བཞི་ཅན་དེའི་མཚན་ཉིད། ། ལུང་གཞན་ལས་ནི་རྐང་གཅིག་
ནས། ། རྐང་དྲུག་ལྡན་པའི་བར་དུ་གསུངས། ། དབྱེ་བ་སྡེབ་སྦྱོར་སྒོ་ནས་
གཉིས། ། སྦྱོར་ཚུལ་སྒོ་ནས་བཞིར་འབྱེད་དོ། ། པྲྀ་ཏ་ཛཱ་ཏི་ཞེས་རྣམ་
གཉིས། ། འཕེལ་དང་བསྐྱེད་པ་ཞེས་བྱའོ། ། ས་སྐྱ་ པ་ ཡིས་འཇུག་ པ་
དང་། ། རིགས་ཞེས་བྱ་བར་བསྒྱུར་བ་ཡིན། ། དབྱངས་ཡིག་བགྲངས་པ་བྲྀ་ཏ་
སྟེ། ། ཕྱི་མོ་བགྲངས་པ་ཛཱ་ཏི་ཡིན། ། དབྱངས་ཐུང་ཕྱི་མོ་རེ་རེ་དང་། ། རིང་
བ་ཕྱི་མོ་གཉིས་སུ་དང་། ། ཤིན་ཏུ་རིང་དང་གླུ་ཏ་དང་། ། ཕྱི་མོ་གསུམ་གསུམ་
དག་ཏུ་བགྲང་། ། སྡེབ་སྦྱོར་རིགས་དེ་སྙན་ངག་གི། ། རྒྱ་མཚོ་སྒྲོལ་འདོད་
རྣམས་ཀྱི་གྲུ། ། བརྗོད་ཚུལ་སྒོ་ནས་ཕྱེ་བ་ལ། ། དབྱེ་བ་སོ་སོའི་མཚན་ཉིད་
དོ། ། དང་པོ་གྲོལ་བ་རིགས་དང་མཛོད། ། འདུས་པ་ཞེས་བྱ་རྣམ་པ་
བཞི། ། ངོས་འཛིན་མེ་ལོང་དུ་མ་བཤད། ། མཁས་འཇུག་སྒོ་ལས་གསུངས་
འདི་ལྟར། ། ཚིགས་བཅད་གཅིག་གིས་བརྗོད་བྱའི་དོན། ། རྫོགས་པ་གྲོལ་བ་
ཡིན་པར་འདོད། ། ཚིགས་བཅད་ཕན་ཚུན་འདུས་པ་ལས། ། བརྗོད་བྱ་
རྫོགས་པ་རིགས་ཞེས་བྱ། ། གནས་སྐབས་གཅིག་ལ་ཡུལ་ཐ་དད། ། བྱ་བ་ཐ་
དད་སྟོན་པ་མཛོད། ། ཡང་ན་ཚིགས་བཅད་གཅིག་གིས་ནི། ། བརྗོད་བྱ་མང་
པོ་སྟོན་པའོ། ། ཡུལ་གཅིག་བྱ་བ་དུ་མ་ཡིས། ། བསྔགས་པ་ཚོགས་པ་ཡིན་
པར་འདོད། ། ཡང་ན་ཚིགས་བཅད་མང་པོ་ཡིས། ། བརྗོད་བྱའི་དོན་གཅིག་
སྟོན་པའོ། ། གཉིས་པ་སྙན་ངག་ཆེན་པོ་ནི། ། སརྒ་ཞེས་པ་ལེའུ་སྟེ། །
ལེའུས་བཅིངས་པའི་ཚིགས་བཅད་ལ། ། སྙན་དངགས་ཆེན་པོ་ཞེས་བརྗོད་



4 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དོ། ། དེ་ཡི་སྦྱོར་བ་བསྟན་པ་ལ། ། དང་པོར་རྩོམ་གྱི་སྒོ་དབྱེ་དང་། ། བར་
དུ་ལུས་ཀྱི་གནས་ཚུལ་དང་། ། ཐ་མར་རྩོམ་པའི་ཚུལ་བསྟན་པའོ། ། ཤིས་
བརྗོད་ཕྱག་བྱ་དངོས་པོ་ནི། ། ངེས་པར་བསྟན་པ་དེ་ཡི་སྒོ། ཚངས་པའི་ཞལ་
གྱི་པདྨ་ཡི། ། རིག་བྱེད་སྦྲང་རྩི་གཞིབས་མཁས་པ། ། དབྱངས་ཅན་བུང་བས་
བདག་བློ་ཡི། ། གེ་སར་གཡོ་བ་མེད་པར་མཛོད། ། ཅེས་པ་ལྟ་བུ་ཤིས་བརྗོད་
དོ། ། རྟོག་པའི་དྲ་བ་བསལ་བ་དང་། ། ཟབ་དང་རྒྱ་ཆེའི་མཁྱེན་པ་ཡིས། །
གཞན་གྱི་དོན་ལ་འབད་མེད་པར། ། འཇུག་མཛད་དེ་ལ་ཕྱག་བགྱིའོ། ། ཞེས་
པ་ཕྱག་བྱའི་དཔེར་བརྗོད་དོ། ། རབ་གསལ་མཁྱེན་གསུམ་ལྗོན་པ་ལ། ། སྦྱོར་
བཞིའི་མེ་ཏོག་འཛུམ་ཕྲེང་ཅན། ། ཆོས་སྐུ་ཕྲིན་ལས་བཅས་པ་ཡི། ། འབྲས་བུ་
སྨིན་མཛད་རྒྱལ་བའི་ཡུམ། ། ཞེས་པ་དངོས་པོ་བསྟན་པའི་སྒོ། གཉིས་པ་
ལུས་ཀྱི་གནས་ཚུལ་ལ། ། སྐྱེས་པ་རབས་ཀྱི་སྡེ་ལྟ་བུ། ། སྔོན་བྱུང་གཏམ་ལས་
གྱུར་པའམ། ། ཀུན་ཏུ་དགའ་བའི་ཟློས་གར་བཞིན། ། གཅིག་ཤོས་ལེགས་པ་
ལ་བརྟེན་པའི། ། ཆོས་འདོད་ནོར་དང་ཐར་པ་སྟེ། ། སྡེ་བཞིའི་འབྲས་བུ་
དབང་གྱུར་དང་། ། མཁས་ཤིང་ཡིད་འོང་རྒྱལ་པོ་དང་། ། གྲོང་ཁྱེར་རྒྱ་མཚོ་
རི་དང་དུས། ། ཉི་ཟླ་འཆར་བའི་བསྔགས་པ་དང་། ། སྐྱེད་ཚལ་ཆུ་ཡི་རོལ་
རྩེད་དང་། ། ཆང་འཐུང་དགའ་བའི་དགའ་སྟོན་དང་། ། བསླུ་བ་དང་ནི་
བག་མ་དང་། ། གཞོན་ནུ་སྐྱེ་དང་འཕེལ་བ་དང་། ། གྲོས་དང་ཕོ་ཉ་བགྲོད་པ་
དང་། ། གཡུལ་དང་རྒྱལ་པོ་དར་བས་ཀྱང་། ། རྒྱན་གྱུར་ཧ་ཅང་བསྡུས་མིན་
པའོ། ། གསུམ་པ་རྩོམ་པའི་ཚུལ་བཤད་པ། ། དངོས་དང་རྩོམ་ལུགས་སོ་
སོའོ། ། ཉམས་དང་འགྱུར་བ་དག་གིས་གཏམས། ། སརྒ་ཤིན་ཏུ་རྒྱ་ཆེ་
མིན། ། མཉན་འོས་ བྲྀ་ ཏ་ ཛཱ་ ཏི་ ཡི། ། སྡེབ་ སྦྱོར་ གྱིས་ བཅིངས་ ལེའུ་
མཐར། ། དཀྱུས་མ་དག་དང་མི་མཐུན་པའི། ། སྡེབ་སྦྱོར་སྦྱར་བས་འཇིག་



སྙན་ངག་མེ་ལོང་གི་འགྲེལ་པ་དབྱངས་ཅན་གྱི་རོལ་མཚོ་བཞུགས།
5
རྟེན་པ། ། བློ་དང་ལྡན་རྣམས་དགའ་བར་བྱེད། ། སྙན་ངག་དམ་པའི་རྒྱན་
ལྡན་ནི། ། བསྐལ་པའི་བར་དུ་གནས་པར་གྱུར། ། གོང་དུ་བཤད་པའི་ཡོན་
ཏན་ལས། ། ཡན་ལག་འགའ་ཞིག་དམན་ན་ཡང་། ། གལ་ཏེ་སྦྱར་བ་ཕུན་
ཚོགས་ཀྱི། ། དེ་རིག་མགུ་བར་བྱེད་པ་ན། ། འདིར་ནི་སྙན་ངག་སྐྱོན་མ་
ཡིན། ། རྩོམ་ལུགས་སོ་སོར་བསྟན་པ་ནི། ། སྙན་ངག་ངག་མཁན་པོ་བྷ་ཧ་
མ། ། ཐོག་མར་རྒྱལ་པོ་ཡོན་ཏན་གྱིས། །ཉེ་བར་བཀོད་པ་དེ་ནས་ནི། ། .
དགྲ་ལ་གནོད་པ་བྱེད་ཅེས་པའི། ། ལམ་དེ་རང་བཞིན་མཛེས་པ་ཡིན། ། མེ་
ལོང་མཛད་པ་རང་ཉིད་ནི། ། རིགས་དང་བརྩོན་འགྲུས་ཐོས་སོགས་ཀྱིས། །
དགྲ་བོ་དག་ཀྱང་བསྔགས་བྱས་ནས། ། དེ་ལ་རྒྱལ་ཕྱིར་རྒྱལ་པོ་ནི། ། ཁྱད་
འཕགས་བརྗོད་པས་བདག་དགའ་སྐྱེད། ། གཉིས་པ་ལྷུག་པའི་རྣམ་གཞག་
ལ། ། མཚན་ཉིད་དབྱེ་བ་གཞན་གྱི་ནི། ། འདོད་ལུགས་དགག་པ་གསུམ་
བཤད་བྱ། ། རྐང་པ་མེད་པའི་ཚིག་རྒྱུན་ནི། ། མཚན་ཉིད་དེ་ཡི་དབྱེ་བ་
ནི། ། བརྗོད་དང་གཏམ་ཞེས་བྱ་བ་གཉིས། ། སྔོན་བྱུང་གཏམ་རྒྱུད་ལས་
དྲངས་དང་། ། དེ་ལས་དྲངས་སམ་མ་དྲངས་ཀྱང་། ། རང་ཉིད་ངག་གི་
བརྗོད་པ་ནི། ། གཉིས་པོའི་ཁྱད་པར་ཡིན་པར་བཤད། ། གཞན་གྱི་འདོད་
ལུགས་འགོག་པ་ནི། ། རང་གིས་རང་གི་ཡོན་ཏན་ཡང་། ། ཇི་བཞིན་བསྔགས་
པ་བརྗོད་པ་སྟེ། ། གལ་ཏེ་རང་ངམ་གཞན་གྱིས་ཀྱང་། ། ཇི་བཞིན་མིན་པར་
བརྗོད་པའི་གཏམ། ། ཞེས་འདི་བྷ་མ་ཧ་ཡི་ལུགས། ། དེ་ཡང་ངེས་པ་མེད་
མཐོང་སྟེ། ། དེར་ཡང་གཞན་གྱིས་བརྗོད་མཐོང་ཕྱིར། ། གཞན་གྱིས་བརྗོད་
དམ་རང་གིས་ཤེས། ། དབྱེ་བའི་རྒྱུ་ནི་ཅི་ཞིག་འདྲི། ། གལ་ཏེ་སྒོ་དང་གཞན་
སྒོ་དང་། ། ཡིད་བརྟན་ལྡན་ཉིད་བརྗོད་པ་ནི། ། ཐ་དད་པ་ཡི་རྟགས་ཡིན་
ན། ། གཏམ་རྣམས་དག་ལའང་སྒོ་དང་ནི། ། གཞན་གྱི་སྒོ་རྣམས་ཅིས་མི་



6 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འཇུག ། འཕགས་པའི་དབྱངས་སོགས་སྡེབ་སྦྱོར་བཞིན། ། ལམ་བྷ་སོགས་
དང་ཨཱ་ཤཱ་སའི། ། དབྱེ་བ་མཐོང་ཕྱིར་འགལ་ཞེ་ན། ། མིང་གི་དབྱེ་བ་ཙམ་
ཡིན་གྱི། ། ལྷག་མ་ཐམས་ཅད་བརྗོད་པར་འདུས། ། ལམ་བྷ་ཞེས་པ་གཞོན་ནུ་
མ། ། སྙེད་དང་ཨཱ་ཤཱ་ས་ཞེས་པ། ། ཡིད་བརྟན་ཐོབ་པའི་སྐད་ཡིན་ནོ། ། བྷ་
མ་ཧ་སོགས་གཞན་ན་རེ། ། བུ་མོ་འཕྲོག་པའི་བསྔགས་པ་དང་། ། དུས་
བཏབ་གྱུར་ཀྱང་བསླུས་པ་དང་། ། རྒྱལ་པོ་མངའ་ཐང་དར་བ་སོགས། །
བརྗོད་པ་ལ་ཡོད་གཏམ་ལ་མེད། ། ཅེ་ན་བུ་མོ་འཕྲོགས་པ་དང་། ། བསླུ་དང་
དར་བ་ལ་སོགས་ལ། ། སརྒས་བཅིངས་པ་ཐམས་ཅད་ལ། ། ཡོད་ཕྱིར་ཁྱད་
པར་དབྱེ་མི་ནུས། ། སྙན་ངག་མཁན་པོའི་བསམ་པ་ཡིས། ། བརྟགས་ནས་
བརྗོད་པ་དེ་དག་ནི། ། གཏམ་ལའང་སྦྱར་ཀྱང་སྐྱོན་མ་ཡིན། ། འདོད་དོན་
སྒྲུབ་ལ་སྙན་ངག་གི། ། རྒྱན་དུ་མི་འགྱུར་ཅི་ཡང་མེད། ། དེ་ཕྱིར་གཏམ་
ལའང་སྒོ་སོགས་སྦྱར། ། གསུམ་པ་སྤེལ་མ་ཟློས་གར་སོགས། ། ཚིགས་བཅད་
ལྷུག་པར་བསྲེས་པ་སྟེ། ། ཙམ་པུ་ཞེས་པའི་མིང་ཅན་ནོ། ། གཉིས་པ་སྐད་ཀྱི་
དབྱེ་བ་ནི། ། ངག་གི་རང་བཞིན་དེ་དག་ཀྱང་། ། ལེགས་སྦྱར་དེ་བཞིན་རང་
བཞིན་དང་། ། ཟུར་ཆག་འདྲེན་མ་ཞེས་བྱ་བཞི། ། ཤ་ཟའི་སྐད་ཀྱང་འདི་ལ་
བཤད། ། ལེགས་སྦྱར་ཞེས་པ་ལྷ་ཡི་ནི། ། སྐད་ དུ་དྲང་སྲོང་ཆེན་པོས་
གསུངས། ། དེ་སྐྱེས་དེ་མཚུངས་ཡུལ་ཅན་ཞེས། ། དུ་མ་རང་བཞིན་དག་གི་
རིམ། ། ཡུལ་འཁོར་ཆེན་པོ་ལ་བརྟེན་སྐད། ། ལེགས་བརྗོད་རིན་ཆེན་དག་གི་
མཚོ། ། སརྒས་བཅིངས་སོགས་གང་ལས་བྱུང་། ། རང་བཞིན་མཆོག་ཏུ་གྱུར་
པར་རིགས། ། སོ་སོར་སེ་སོགས་ཡུལ་ཅན་གྱི། ། སྐད་རྣམས་རང་བཞིན་ཉིད་
ཅེས་བྱ། ། ཟུར་ཆག་གི་ནི་རྣམ་གྲངས་ལ། ། སྙན་ངག་པ་ལ་གྲགས་པ་
དང་། ། སྒྲ་ཡི་བསྟན་བཅོས་ལ་གྲགས་པའོ། ། དང་པོ་གནག་རྫི་སོགས་ཀྱི་ཚིག་



སྙན་ངག་མེ་ལོང་གི་འགྲེལ་པ་དབྱངས་ཅན་གྱི་རོལ་མཚོ་བཞུགས།
7
སྙན་ངག་པ་ལ་ཟུར་ཆག་ཉིད། ། བརྡ་སྤྲོད་པ་ནི་ལེགས་སྦྱར་ལས། ། གཞན་
པ་ཟུར་ཆག་ཉིད་དུ་བརྗོད། ། སོ་སོའི་མཚན་ཉིད་བསྟན་པ་ནི། ། ལེགས་སྦྱར་
སརྒས་བཅིངས་པ་སོགས། ། རང་བཞིན་ཀནྡྷ་ཀ་ལ་སོགས། ། ཟུར་ཆག་ཨོ་ས་
ར་སོགས་ཏེ། ། ཟློས་གར་ལ་སོགས་འདྲེས་པའོ། ། གཏམ་སོགས་སྐད་ནི་
ཐམས་ཅད་དང་། ། ལེགས་སྦྱར་གྱིས་ཀྱང་བཅིངས་པ་སྟེ། ། རྨད་བྱུང་དོན་
ཅན་རྒྱ་མཚོའི་གཏམ། ། འབྱུང་པོའི་སྐད་ཀྱི་རང་བཞིན་བརྗོད། ། ཀནྡྷ་ཨོ་ས་
ར་ཞེས་དང་། ། རྨད་བྱུང་དོན་ཆེན་རྒྱ་ཆེ་བ། ། བསྟན་བཅོས་སོ་སོའི་མིང་དུ་
འདོད། ། གསུམ་པ་སྦྱོར་ཚུལ་ལུས་གཉིས་སོ། ། སྒེག་དང་རོལ་དང་གོམ་
སྟབས་སོགས། ། མིག་གིས་བལྟ་བའི་དོན་ཅན་དང་། ། རྣ་བར་སྙན་པའི་རོ་
ཉམས་ཅན་། ། སྙན་པར་བྱ་བ་ཉིད་ཅེས་པ། ། འདི་ཡང་ལུགས་གཉིས་དག་
ཏུ་བརྗོད། ། གཉིས་ལ་རྒྱན་གྱི་ཁྱད་པར་ལ། ། ཐུན་མོང་ཐུན་མོང་མིན་པ་
གཉིས། ། ཐུན་མོང་མིན་པའི་རྒྱན་རྣམས་ནི། ། ལེའུ་འོག་མ་དག་ ཏུ་
འཆད། ། འདིར་ནི་ཐུན་མོང་རྒྱུན་བཤད་པ། ། སྙན་ངག་སྦྱོར་མཁས་ལྷོ་པ་
དང་། ། ཤར་པའི་ལམ་སྲོལ་མང་མོད་ཀྱང་། ། མཐའ་དག་མེ་ལོང་དུ་མ་
བརྗོད། ། རྒྱན་གྱི་ཁྱད་པར་འདིར་བརྗོད་བྱ། ། སྦྱར་བ་རབ་དྭངས་མཉམ་
ཉིད་དང་། ། སྙན་དང་ཤིན་ཏུ་གཞོན་པ་དང་། ། དོན་གསལ་བ་དང་རྒྱ་ཆེ་
དང་། ། བརྗིད་དང་མཛེས་དང་ཏིང་ངེ་འཛིན། ། ཡོན་ཏན་འདི་བཅུ་བོ་
དབྷའི། ། ལམ་གྱི་སྲོག་ཏུ་བཤད་པ་ཡིན། ། འདི་དག་ཕལ་ཆེར་བཟློག་པ་ཡིས།
གོ་ཌཱའི་ལམ་དག་མཚོན་པར་བྱེད། །
དང་པོ་མཚན་ཉིད་བཟློག་ཟླ་དང་། ། སྦྱར་བའི་དཔེ་ཡིས་བཤད་པར་
བྱ། ། སྲོག་ཆུང་ཡི་གེ་ཤས་ཆེར་སྦྱར། ། དེ་ཡང་ཧ་ཅང་ལྷོད་མིན་ཞེས། ། ལྷོ་
ཕྱོགས་པ་དག་དེ་ལྟར་འདོད། ། ལྷོ་པ་ཁོ་ནའི་སྦྱོར་བ་ནི། ། སྦྱར་བ་ཅན་ཞེས་
，



8
ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཤར་ཕྱོགས་པ། ། སྲོག་ཆུང་ཞེས་པ་སྡེ་པ་ལྔའི། ། དང་པོ་ལྔ་དང་གསུམ་པ་
ལྔ། ། ལྔ་པ་ལྔ་དང་མཐར་གནས་བཞི། ། དེ་ལས་གཞན་པ་སྲོག་ཆེན་ཏེ། །
བརྗོད་པ་རླུང་ཤུགས་ཆེ་བས་སོ། ། ལྷོད་པ་ཞེས་པ་ལཱ་ལི་གཉིས། ། སྲོག་ཆུང་
གཞན་དང་བསྲེས་པའོ། ། དཔེར་ན་མ་ལཱ་ཏི་མཱ་ལཱ། ། ལོ་ལཱ་ལི་ཀ་ལི་ལཱའོ། །
ཛཱ་ཏིའི་ཕྲེང་བ་མཱ་ལཱ་ཏི། ། མཱ་ལཱ་ཕྲེང་བ་ལོ་ལ་སྟེར། ། ཨ་ལི་ཀ་ནི་བུང་བ་
སྟེ་། ། ལི་ལཱ་འཁོར་རམ་ལྕི་བའོ། ། སྲོག་ཆུང་ཡི་གེ་ཤས་ཆེ་བར། ། ལྕི་བ་
བསྲེས་པ་སྦྱར་བའི་དཔེར། ། ལྷོ་པས་འདོད་པ་འདི་ལྟ་སྟེ། ། མཱ་ལ་ཏི་དཱ་མ་
ཆད། ། ལཾ་གཱི་ཏཾ་བྷ་མ་རི ། ། ཛཱ་ཏི་མེ་ཏོག་མཱ་ལ་ཏི། ། དཱ་མ་ཕྲེང་བ་ལམ་གྷི་
ཏམ། ། འཁོར་ཞིང་ལྡིང་བ་བྷ་མ་རི ། ། བུང་བ་རྣམས་ནི་ཞེས་པའོ། །
རབ་དྭངས་མཚན་ཉིད་དཔེར་བརྗོད་དང་། ། བཟློག་ཟླ་གསུམ་གྱིས་
བཤད་པར་བྱ། ། གྲགས་ཤིང་གོ་བར་སླ་བ་ནི། ། རབ་དྭངས་ཞེས་བྱའི་མཚན་
ཉིད་དོ། ། དབྱངས་ཅན་སོར་གདུབ་བུང་བ་ནི། ། ཏམ་བུ་ར་ཡི་དར་དིར་
ཅན། ། དེ་འདྲ་གོ་བར་སླ་བའི་དཔེ། ། ཤར་པ་རབ་ཏུ་མ་གྲགས་ཀྱང་། ། སྒྲ་
བཤད་ཚང་ཙམ་དྭངས་བའི་དཔེ། ། ལག་ལྡན་འཁོད་པའི་ཆོས་ཀྱི་ཁྲི། །
ལེགས་བཤད་སེ་གོལ་གཏོགས་སྒྲ་སྙན། ། ཞེས་པ་སྒྲ་བཤད་ཡོད་པའི་དཔེ། །
མཉམ་པ་མཚན་ཉིད་དཔེར་བརྗོད་དང་། ། བཟློག་ཟླ་གསུམ་གྱིས་
བཤད་པར་བྱ། ། ཡི་གེ་འཇམ་རྩུབ་བར་མ་ཡི། ། སྦྱོར་བ་མི་མཉམ་དང་བྲལ་
བ། ། ལྷོ་པས་མཉམ་པའི་མཚན་ཉིད་འདོད། ། ཤར་པ་ཡི་གེ་མི་མཉམ་
ཡང་། ། དོན་དང་རྒྱན་གྱི་བཀོད་པ་ནི། ། རང་མཉམ་དེ་ཡི་མཚན་ཉིད་
བཞེད། ། འཇམ་པ་ཀ་ཙ་ཊ་ཏ་སོགས། ། རྩུབ་པ་གྷ་ཛྷ་ཌྷ་དྷ་བྷ། ། དེ་གཉིས་
མཉམ་པར་བསྲེས་པ་ནི། ། ཁུ་བྱུག་ཅ་ཅོ་སྒྲོག་བྱེད་ཅིང་། ། ཉར་མ་རབ་
འཐོར་དྭངས་ཤིང་དྭངས། ། ཆུ་རྒྱུན་ཆུ་ཐིགས་ཀྱིས་བྲན་པའི། ། མཱ་ལ་ཡ་རླུང་



….
་....
་ :
་
： ..༌ .：
.
་. ་.
སྙན་ངག་མེ་ལོང་གི་འགྲེལ་པ་དབྱངས་ཅན་གྱི་རོལ་མཚོ་བཞུགས། 9
བདག་ལ་འོང་། ། ཡི་གེ་འཇམ་རྩུབ་མི་མཉམ་ཡང་། ། དོན་རྒྱན་མཉམ་པའི་
དཔེར་བརྗོད་ནི། ། ཙན་དན་གྱིས་བསྒོས་དྲི་ལྡང་ཞིང་། ། འཇམ་པ་མ་ལ་ཡ་
ཡི་རླུང་། ། བདག་གི་བརྟན་འགོག་དགའ་མ་ནི། ། མཆོག་གི་ཁ་ཡི་རླུང་དང་
འགྲན། ། པད་དཀར་འཇམ་པའི་འདབ་མ་ལ། ། རྡོ་རྗེ་ཁྲོ་བོ་ཁྲོས་པའི་
གདོང་། ། ལ་ལར་བཞད་པའི་དཀར་མདངས་ཅན། ། ཧཱུྃ་ཕཊ་དྲག་པོའི་ཕེམ་
སྒྲ་སྒྲོག ཅེས་པ་འཇམ་རྩུབ་བསྲེས་པའི་དཔེ། ། རྒྱ་མཚོ་དབུ་བའི་རླབས་ཕྲེང་
ཅན། ། མརྒཏ་བཅག་པའི་མདངས་འཕྲོ་བ། ། དེ་དྲུང་དྲི་བཞོན་རྟ་བརྒྱ་
ཡིས། ། མགྱོགས་པར་བོས་པའི་ཙནྡན་དྲི། ། ཞེས་འདི་ཚིག་སྦྱོར་རབ་རྩུབ་
ཀྱང་། ། དོན་འཇམ་ལྡན་པའི་དཔེ་ཡིན་ནོ། །
སྙམ་པ་མཚན་ཉིད་དཔེར་བརྗོད་དང་། ། གྲོང་ཚིག་སྤངས་པ་གསུམ་
གྱིས་བཤད། ། མཚན་ཉིད་སྒྲ་དང་དོན་གྱི་ནི། ། ཉམས་དང་ལྡན་པའི་སྙན་
ངག་གོ ། ལྷོ་པ་འདོད་པའི་སྒྲ་ཉམས་ནི། ། རྒྱལ་བ་འཇིག་རྟེན་གསུམ་གྱི་
མགོན། ། དེ་ལ་རབ་ ཏུ་ དད་བྱས་ན། ། དེ་ཚེ་མངོན་མཐོའི་བདེ་ཐོབ་
ཅིང་། ། དེ་ནས་རིམ་གྱིས་ལེགས་པ་འབྱུང་། ། ཅེས་སོགས་ཕྱི་མའི་ཚིགས་
ཤུགས་ཀྱིས། ། སྔ་མའི་ཚིག་རྣམས་འདྲེན་པ་ནི། ། བི་དནྟའི་སྒྲ་ཉམས་
ཏེ། ། རྗེས་ཁྲིད་མི་འདོད་པའང་མིན། ། གོ་ཌཱ་པ་དག་རྗེས་ཁྲིད་ཉིད། ། སྒྲ་
ཡི་ཉམས་སུ་འདོད་པའོ། ། དེ་ལ་རྗེས་ཁྲིད་དངོས་དང་ནི། ། ཞར་བྱུང་ཟུང་
ལྡན་བཤད་པའོ། ། ཡི་གེ་གཅིག་ཉིད་རྐང་པའམ། ། ཚིགས་སུ་བཅད་ལ་ལན་
མང་འཁོར། ། རྗེས་ཁྲིད་ཞེས་བྱའི་མཚན་ཉིད་དེ། ། དབྱེ་ན་རྐང་པ་ལ་བསྐོར་
དང་། ། ཚིག་ ལ་ བསྐོར་ དང་རིང་བ་ཡི། ། རྗེས་ ཁྲིད་ཅེས་བྱ་རྣམ་པ་
གསུམ། ། ལྷོ་ཤར་གཉིས་ཀྱི་ཐུན་མོང་སྟེ། ། ཤར་པ་ཁོ་ནའི་ལུགས་དང་
བཞི། ། ལྷ་དབང་དཀོན་མཆོག་གསུམ་བསྟེན་ན། ། མི་དབང་བཞིན་དུ་ཀུན་



10_
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གྱིས་བཀུར། ། ཚངས་དབང་གཙུག་གི་ནོར་བུ་ཡིས། ། ཞབས་དབང་རྒྱུན་དུ་
ལེན་པར་འགྱུར། ། ཞེས་ནི་རྐང་པ་ལ་བསྐོར་བའི། ། རྗེས་ཁྲིད་ཅེས་པའི་དཔེ་
མཚོན་བྱེད། ། ལ་ལའི་གསུང་སྙན་ལ་ལར་སྙན་པ་ལ། ། ལ་ལའི་ཚིག་གི་བདེ་
བདེ་བྱས་ནས་བདེ། ། དགའ་ དགའི་ གཏམ་ གྱིས་ དགའ་ དགའ་བྱས་ན་
དགའ། ། བཟུང་བཟུང་མིན་པར་བཟུང་བཟུང་བསྐྱར་གྱིར་བཟུང་། ། ཞེས་
འདི་ཚིག་ལ་བསྐོར་བ་ཡི། ། རྗེས་ཁྲིད་ཅེས་བྱའི་དཔེ་ཡིན་ནོ། ། དགེ་ལེགས་
ཆོས་འདི་ཡིད་ལ་གོམས་བྱས་ན། ། གནས་སྐབས་དགེ་ཞིང་གོང་ནས་གོང་དུ་
དགེ། ། རང་གཞན་ཆོས་ལ་རང་བཞིན་མེད་གོམས་པས། ། བདག་གཞན་
ཆོས་ལ་བདག་ལྟའི་ཉེས་མི་འབྱུང་། ། ཞེས་པ་ཡི་གེ་མང་པོ་ཡིས། ། བར་དུ་
ཆོད་པའི་རྗེས་ཁྲིད་དོ། ། དོན་གཅིག་ཚིགས་བཅད་གཅིག་གི་ནང་། ། ལན་
གཉིས་འདས་པའི་དང་པོ་རྩུབ། ། གཉིས་པ་ལྷོད་པའི་རྗེས་ཁྲིད་ནི། ། ཤར་པ་
ཁོ་ནའི་འདོད་དེ་དཔེར། ། འགྲོ་མང་གདུང་ནས་གདུང་བ་སྐྱི་གཡའ་ཞིང་། །
ཞི་བའི་བདེ་ལ་འདོད་པའི་མེ་ཆེན་འབར། ། འགྲོ་ལ་བརྩེ་བའི་བརྩེ་བས་ལུས་
འཚོ་ཞིང་། ། མྱང་འདས་ཞི་བའི་བདེ་བས་ཡིད་རབ་བརླན། ། ཞར་བྱུང་ཟུང་
ལྡན་ཞེས་བྱ་བ། ། དེ་ཡང་རྗེས་ཁྲིད་ཡིན་མོད་ཀྱི། ། གཅིག་ཏུ་སྙན་པ་མིན་
པའི་ཕྱིར། ། དེ་ཡི་རྣམ་གཞག་འདིར་མི་འཆད། ། གཉིས་པ་དོན་མཉམ་ཞེས་
བྱ་བ། ། སྒྲ་ཉམས་སྦྱར་རམ་མ་སྦྱར་ཀྱང་། ། དོན་ཉམས་ཕུན་སུམ་ཚོགས་པ་
ནི། ། དོན་གྱི་རང་བཞིན་བརྗོད་མཁས་པའི། ། བསྟན་བཅོས་ཀུན་ལ་རྒྱལ་
སྲིད་ཉིད། ། སྐབས་འདི་དང་ནི་སྐབས་གཞན་དུའང་། ། གྲོང་པའི་ཚིག་དག་
སྤང་བར་བྱ། ། དེ་ལ་སྤྱིར་བཏང་དམིགས་བསལ་གཉིས། ། སྤྱིར་བཏང་དོན་
དང་སྒྲ་དག་ལ། ། གྲོང་ཚིག་ཞུགས་པའི་དབྱེ་བས་གཉིས། ། དང་པོ་བསྒྲིབས་
དང་མ་བསྒྲིབས་གཉིས། ། ཚིག་མཛེས་གཞན་གྱིས་མ་བསྒྲིབས་པའི། ། རང་
་་
--



སྙན་ངག་མེ་ལོང་གི་འགྲེལ་པ་དབྱངས་ཅན་གྱི་རོལ་མཚོ་བཞུགས།
11
གི་གྲོང་ཚིག་སྤང་བྱ་བ། ། འདོད་ལྡན་དག་ལ་གཞོན་ནུ་མ། ། ཁྱོད་ནི་ཇི་ལྟར་
འདོད་མི་བྱེད། ། ཅེས་པའོ་བསྒྲིབས་པའི་གྲོང་ཚིག་ནི། ། གཡོན་མིག་གཡོ་
ལྡན་གཏུམ་མོ་ནི། ། ངེས་པར་བདག་ལ་བརྩེ་མེད་མ། ། ཁྱོད་ལ་ཁོ་བོ་ཁྲོ་མེད་
ཅེས། ། གྲོང་པའི་དོན་མིན་རོ་དང་ལྡན། ། གྲོང་དོན་ཞུགས་པ་ཁྱད་མེད་
ཀྱང་། ། ཚིག་ཉམས་ལྡན་པས་བསྒྲིབས་པའི་ཕྱིར། ། རོ་ལྡན་འདི་ནི་ལ་ལར་
དགེ། ། སྒྲ་ལ་གྲོང་ཚིག་ཞུགས་པ་ལ། ། གཅོད་མཚམས་ཉེས་དང་ཚིག་གཅིག་
ནི། ། གོ་བྱ་གཉིས་ལ་འཇུག་པའོ། ། དེ་དག་རིམ་བཞིན་བཤད་བྱ་བ། ། ཡཱ་
བྷ་ཝ་ཏ སྲི་ཡཱ་ཞེས། ། བརྗོད་ན་གང་ཁྱོད་དགའ་མ་ལ། ། འཁྲིག་ལྡན་མར་
ནི་འཁྲུལ་བ་བཞིན། ། ཡཱནི་གང་ཡིན་བྷ་ཝ་ཏ ། ། ཁྱོད་ཡིན་སྲི་ཡཱ་ནི་དགའ་
མ། ། དེ་ཡི་གཅོད་མཚམས་ཉེས་གྱུར་ན། ། ཡཱ་བྷ་འཁྲིག་པ་ཝ་ཏཿ ལྡན། །
ཞེས་བྱར་འཁྲུལ་བའི་སྐབས་སྲིད་དོ། ། མི་ཕོ་མཚན་བཟང་རྒྱས་ཁྱོད་ཀྱི། །
ཆོས་དགའ་མ་ལ་ལྷག་པར་བརྩེ། ། ཞེས་དང་མི་མོ་མཚན་བཟང་བས། ། ཁྱིམ་
གཉིས་སུ་ནི་དགའ་བ་བསྐྱེད། ། ཁྱིམ་བྱ་ལྕེ་གཉིས་པ་དེ་ཡིས། ། མཛའ་བ་སོ་
སོར་འབྱེད་པར་བྱེད། ། ཅེས་པ་གོ་བར་སླ་བའི་དཔེ། ། གཞན་ལ་བསྣུན་པའི་
སྐྱེ་བོ་ནི། ། བིརྱ་ལྡན་པ་བི་ཤཱནྟ། ། ཞེས་པ་གོ་བྱ་གཉིས་ཀྱི་དཔེ། ། བརྩོན་
འགྲུས་ལྡན་པ་རྣམ་པར་གནས། ། ཁུ་བ་ལྡན་པ་རྣམ་པར་ངལ། ། ཞེས་པ་
གཉིས་ཀ་ཚིག་འདིས་གོ། ། གང་ཞིག་གང་གང་ལ་དགའ་བ། ། དེ་དེ་འབད་
པས་སྒྲུབ་པར་བྱེད། ། ཅེས་པ་གོ་བར་སླ་བའི་དཔེ། ། གཉིས་པ་དམིགས་ཀྱིས་
བསལ་བ་ནི། ། གང་ལ་གོ་བྱ་གཉིས་ཡོད་ཀྱང་། ། སྐབས་ཀྱིས་སྤང་མི་དགོས་
པ་ཡོད། ། བྷ་ག་ཞེས་པ་མཚན་མ་དང་། ། སྐལ་བ་གཉིས་ཀ་ལ་འཇུག་
ཀྱང་། ། སྲིང་མོ་བསྟོད་པའི་སྐབས་དག་ཏུ། ། བྷ་ག་ཝ་ཏཱི་བྷ་གི་ཞེས། །
བརྗོད་པ་སྲིང་མོ་སྐལ་ལྡན་དུ། ། གོ་ཡི་སྲིང་མོ་མཚན་ལྡན་ཞེས། ། གོ་བ་མིན་
|



---
-
12་ ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཕྱིར་སྐྱོན་མིན་ནོ། །
ཤིན་ཏུ་གཞོན་པ་མཚན་ཉིད་དང་། ། དཔེར་བརྗོད་གཉིས་ཀྱིས་རྟོགས་
པར་བྱ། ། རྩུབ་མིན་ཡི་གེ་མང་བ་འདིར། ། ཤིན་ ཏུ་ གཞོན་ པ་ཉིད་དུ་
འདོད། ། ལྷོ་པའི་ལུགས་ཀྱི་དཔེར་བརྗོད་ནི། ། སྤྲིན་གྱི་ཕྲེང་བ་ལྡན་དུས་
སུ། ། སྙན་པར་སྒྲོག་པའི་མགྲིན་ལྡན་མ། ། རྨ་བྱ་ཡི་ནི་མཇུག་མ་དག། །
ཟླུམ་པོར་བྱས་ནས་གར་བྱེད་དོ། ། ཞེས་འདི་དོན་དང་རྒྱན་གཉིས་ཀ། ། རྒྱས་
པར་ཡོད་པ་མ་ཡིན་ཡང་། ། ངག་ཏུ་བརྗོད་བདེ་རྣ་བར་སྙན། ། དེ་ཕྱིར་ཤིན་
ཏུ་གཞོན་པའོ། ། ཡི་གེ་འཇམ་པ་ཁོ་ན་ནི། ། སྦྱོར་བ་ལྷོད་པའི་སྐྱོན་དུ་
བཤད། ། གཉིས་པ་ཤར་ཕྱོགས་པ་དག་ནི། ། དེ་དེ་ཁོ་ནར་མ་ཟད་ཀྱི། །
ངག་ཏུ་བརྗོད་པ་མི་བདེ་ཡང་། ། དོན་གསལ་གྱུར་ན་གཞོན་པ་ཡི། ། སྙན་
ངག་ལམ་དུ་འདོད་པ་ཡིན། ། རྒྱལ་པོ་སྒྲ་སྟ་རཱ་མ་ཎས། ། རྒྱལ་རིགས་གཞན་
དག་ཉམས་པ་བྱས། ། ཞེས་སོགས་རྣམ་པར་རྩུབ་ཚིག་གིས། ། དོན་གང་
གསལ་བར་བརྗོད་རྣམས་སོ། །
དྲུག་པ་དོན་གསལ་བཤད་ པ་ལ། ། དངོས་དང་བཟློག་ ཟླ་བཤད་
པའོ། ། དང་པོ་མཚན་ཉིད་དཔེར་བརྗོད་དོ། ། རྒྱུ་མཚན་གཞན་ལ་མི་ལྟོས་
པར། ། དེ་དོན་གསལ་པོ་གོ་མཚན་ཉིད། ། ས་ཆེན་རྒྱ་མཚོར་བྱིང་བ་ན། །
འཕྲོག་བྱེད་ཕག་པར་སྤྲུལ་པ་ཡི། ། རྨིག་པས་བརྫིས་པའི་ཀླུ་ཁྲག་གིས། །
དམར་པོར་བྱས་པའི་མཚོ་ནས་བཏོན། ། ཞེས་པ་དམར་པའི་རྒྱུ་མཚན་ནི། །
བརྟག་མི་དགོས་པར་གསལ་བའོ། ། གཉིས་པ་བཟློག་པའི་དཔེར་བརྗོད་
ནི། ། ཕག་པ་ཆེ་པོ་དག་གིས་ས། ། ཆུ་གཏེར་དམར་པོ་དག་ལས་ཕྱུང་། །
ཞེས་པ་དམར་པོའི་རྒྱུ་མཚན་ནི། ། སླར་ཡང་བློ་ཡིས་བརྟག་དགོས་ཤིང་། །
སྒྲ་དང་རིགས་པ་ལ་འགོང་པས། ། ཤུགས་ཀྱིས་རྟོགས་པའང་མ་ཡིན་པ། །



སྙན་ངག་མེ་ལོང་གི་འགྲེལ་པ་དབྱངས་ཅན་གྱི་རོལ་མཚོ་བཞུགས། 13
འདི་འདྲ་དོན་དང་སྙན་ངག་ཏུ། ། ལམ་སྲོལ་གཉིས་ཀས་འདོད་མ་ཡིན། །
བདུན་པ་རྒྱ་ཆེ་བ་ལ་གཉིས། ། ལྷོ་པའི་ལུགས་དང་ཤར་པའིའོ། །
དང་པོ་མཚན་ཉིད་དཔེ་བརྗོད་དོ། ། དངོས་སུ་ཚིགས་འགའ་བརྗོད་པ་
ལས། ། ཤུགས་ལ་ཁྱད་འཕགས་དོན་མཚོན་པ། ། རྒྱ་ཆེ་ཞེས་བྱའི་མཚན་ཉིད་
དེ། ། འདི་འདྲ་སྙན་ངག་ལམ་གྱི་མགོན། ། དཔེར་བརྗོད་ཡིད་འོང་འདི་ལྟར་
ཡོད། ། སློང་བ་རྣམས་ཀྱི་བཀྲེན་པའི་མིག། ། ལན་གཅིག་ཁྱོད་གདོང་ལ་ལྷུང་
བ། ། ལྷ་གཅིག་གནས་སྐབས་དེ་ཡིས་སླར། ། གཞན་གྱི་གདོང་ལ་བལྟ་མ་
ཡིན། ། ཞེས་པས་གཏོང་ཕོད་རྒྱ་ཆེ་བ། ། ལེགས་པར་མཚོན་ནོ་གཞན་དག་
ཀྱང་། ། རིགས་པས་མཚུངས་རྣམས་དཔག་པར་བྱ། ། རྟག་ཏུ་ཕ་རོལ་གྱིས་
གཙེས་པའི། ། ཁ་ཞན་མ་ལས་ཁྱོད་གཅིག་ལ། ། སྐྱབས་སོང་གཞན་གྱི་གདོང་
པ་དང་། ། རང་སེམས་དམན་ལ་རྟོག་མི་དགོས། ། ཞེས་པ་དཔའ་དཔུང་ལྡན་
པར་མཚོན། ། ཤར་ཕྱོགས་པ་དག་བསྔགས་འོས་ལ། ། བསྔགས་པ་རྒྱ་ཆེའི་
དོན་དུ་འདོད། ། རྩེད་འཇོའི་དུས་སུ་ཆུ་སྐྱེས་ལ། ། བསྔགས་འོས་ཁྲུས་ཀྱི་
འཇུག་ངོགས་སུ། ། རྒྱ་མཚོར་བསྔགས་འོས་དགའ་སྟོན་ཚེ། ། གསེར་གྱི་རྒྱན་
སོགས་བསྔགས་པར་འོས། །
བརྒྱད་པ་བརྗོད་པ་ལྷོ་པ་དང་། ། ཤར་པའི་དབྱེ་བས་བསྟན་པར་
བྱ། ། དང་པོ་མཚན་ཉིད་དཔེར་བརྗོད་དོ། ། ཚིགས་བཅད་ལྷུག་པ་གང་ཡང་
རུང་། ། འབྲུ་མང་པོ་དང་ཟླས་དབྱེ་དང་། ། དེ་ཡི་སྐྱེས་བུ་ལ་སོགས་པ། །
ཚིག་སྡུད་མང་པོ་ཅན་མཚན་ཉིད། ། དེ་ལ་ལྕི་དང་ཡང་བ་རྣམས། ། མང་
དང་ཉུང་བ་ཉིད་སྤེལ་བས། ། རྒྱ་མཚོའི་རྦ་རླབས་ཇི་བཞིན་དུ། ། མཐོ་དང་
དམའ་བའི་རྣམ་པ་ཅན། ། དེ་ལ་ཚིག་གི་བསྡུ་བ་ནི། ། མང་པོ་དགོས་སོགས་
དཔེར་བརྗོད་པ། ། ནུབ་ཀྱི་རི་མགོར་ལྷུང་བ་ཡི། ། མཐའ་དག་ཉི་འོད་མ་ལ་



14 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
སྟན་ཅན། ། མཁྲེགས་པའི་ནུ་མ་ལ་གནས་པའི། ། གོས་དམར་གཡོ་ཞིང་ཆུ་
ལྡན་མ། ། ཞེས་པའི་ཚིག་སྡུད་མང་པོ་ཅན། ། ལྷུག་པར་མ་ཟད་ཚིགས་བཅད་
ལའང་། ། ཤར་ཕྱོགས་པ་དག་སྦྱོར་བར་བྱེད། ། གོ་བར་སླ་བ་འདི་ལྟར་
སྦྱར། ། ན་ཆུང་ནུ་མ་མཁྲེགས་པ་ལ། ། གཡོག་པའི་གོས་དམར་ཇི་བཞིན་
དུ། ། ཆུ་བདག་ཕྱོགས་ཀྱི་ན་གཞོན་ནི། ། ཐུན་མཚམས་སྤྲིན་གྱི་གོས་དམར་
ཅན། ། གཉིས་པ་ལྷོ་པའི་ལུགས་བཤད་པ། ། ལྕི་ཡང་འཁྲུགས་པ་མ་ཡིན་
པར། ། མཛེས་ཤིང་ཡིད་འོངས་བརྗིད་པར་འདོད། ། ཆུ་འཛིན་ངོས་ཀྱི་ཕང་
ན་ཆགས། ། མཚམས་ཀྱི་ཉི་འོད་གོས་དང་ལྡན། ། ཆུ་ལྡན་མ་ཡིས་སུ་ཡི་
ཡིད། ། འདོད་པས་གཟིར་བ་བྱེད་མི་འགྱུར། ། ཞེས་ པ་ སམ་ཀྲྀ་ཏ་ཡི་
སྐད། ། ལྕི་ཡང་འཁྲུགས་པ་མ་ཡིན་པར། ། ལྷོ་ཕྱོགས་སྙན་ངག་མཁན་དབང་
འདོད། ། སྐབས་འདིར་ཞར་བྱུང་ལྕི་ཡང་ནི། ། རིན་ཆེན་འབྱུང་གནས་ལས་
གསུངས་པ། ། བརྩེགས་པའི་ཐོག་མར་གང་བྱུང་དང་། ། ཚེག་དྲག་ཅན་དང་
ཐིག་ལེ་ཅན། ། རྐང་མཐའི་ཡི་གེ་རིང་པོ་རྣམས། ། འདི་དག་ལྕི་བར་བསྟན་
པཡིན། ། རིང་བ་རྣམ་པ་གསུམ་ཡིན་ཏེ། ། རིང་ཆས་རིང་པོར་མཚོན་པ་
དང་། ། མཚམས་སྦྱོར་ ཁོ་ནས་རིང་གྱུར་དང་། ། རླུ་ཏ་ཡིས་ནི་མཚོན་
པའོ། ། འདི་རྣམས་རིང་དང་ཤིན་ཏུ་རིང་། ། ཧ་ཅང་རིང་པོ་ཞེས་བརྗོད་
དོ། ། ལཱི་ཡིག་རིང་པོ་རྒྱུད་མེད་ཕྱིར། ། དེ་ལ་སླུ་ཏ་མི་སྦྱར། ། ཐུང་ངུ་རླུ་
ཏས་བརྒྱན་པ། ། ཤིན་ཏུ་རིང་པོ་ཡིན་པར་བཤད། ། །
དགུ་པ་མཛེས་པའི་སྙན་ངག་ལ། ། བི་དརྡ་ལ་མཛེས་པ་དང་། ། གོ་ཌཱ་
པ་ལ་མཛེས་པའོ། ། དང་པོ་མཚན་ཉིད་དབྱེ་བ་དང་། ། དཔེར་བརྗོད་གསུམ་
གྱིས་བཤད་པར་བྱ། ། མཚན་ཉིད་འཇིག་རྟེན་ལ་གྲགས་པའི། ། དོན་ལ་མ་
འདས་ཡིད་འཕྲོག་པའོ། ། དབྱེ་བ་སྔོན་གྱི་གཏམ་རྒྱུད་ལས། ། དྲངས་དང་



སྙན་ངག་མེ་ལོང་གི་འགྲེལ་པ་དབྱངས་ཅན་གྱི་རོལ་མཚོ་བཞུགས། 15
བསྔགས་འོས་བསྔགས་པའོ། ། དཔེར་བརྗོད་རིམ་པ་བཞིན་བསྟན་པ། །
དཀའ་ཐུབ་ཕུང་པོ་ཁྱོད་འདྲ་ཡི། ། ཞབས་ཀྱི་རྡུལ་ནི་གཙང་མ་རྣམས། ། ཡང་
དག་བཏབ་པ་གང་ཡིན་པ། ། དེ་དག་ཁོ་ན་ངེས་པར་ཁྱིམ། ། བཀྲ་ཤིས་དགེ་
མཚན་ལྡན་པའོ། ། སྐྱོན་མེད་ལུས་ཅན་ཁྱོད་ཀྱི་ནི། ། ལག་པའི་འཁྲི་ཤིང་བར་
དག་ཏུ། ། ནུ་མ་རབ་རྒྱས་འདི་དག་གི། ། གོ་སྐབས་རྙེད་པར་གྱུར་མ་
ཡིན། ། དེ་འདྲའི་ཉམས་ཏེ་འཇིག་རྟེན་ན། ། སྲིད་ཕྱིར་འཇིག་རྟེན་ལ་མཛེས་
པའོ། ། གོ་ཌཱ་བ་ཡི་མཛེས་པ་ནི། ། འཇིག་རྟེན་མཚམས་ལས་འདས་པ་
ཡི། ། དོན་གང་འུད་ཀྱིས་བཀོད་གྱུར་པ། ། དེ་ཡིས་མཁས་རྣམས་ཡིད་ཚིམས་
པར། ། བྱེད་འགྱུར་ཞེས་ནི་སྨྲ་བ་བྱེད། ། དབྱེ་ན་སྔོན་བྱུང་གཏམ་དང་
ནི། ། བསྔགས་པར་འོས་པ་ལ་སྦྱར་བའོ། ། དཔེར་བརྗོད་རིམ་བཞིན་བཤད་
བྱ་བ། ། དེང་ནས་བཟུང་སྟེ་བདག་གི་ཁྱིམ། ། ལྷ་ཡི་ཁྱིམ་བཞིན་བསྟན་པར་
འོས། ། ཁྱོད་ཀྱི་ཞབས་རྡུལ་ ལྷུང་བ་ ཡིས། ། ཉེས་པ་དག་ནི་མ་ལུས་
བཀྲུས། ། ཁྱོད་ཀྱི་ནུ་མ་འདི་ལྟ་བུར། ། རྣམ་པར་རྒྱས་པར་འགྱུར་བ་
འདི། ། བྱེད་པོས་ངེས་པར་མ་བརྟགས་པར། ། ས་གཞི་དག་ནི་ཆུང་ངུར་
བྱས། ། ཕྱི་ནས་གནས་དེར་མ་ཤོང་བར། ། གོང་ནས་གོང་དུ་བརྩེགས་པར་
གྱུར། ། དེ་ལྟར་འཇིག་རྟེན་མཚམས་ལས་ནི། ། བརྒལ་དང་མ་བརྒལ་རྒྱན་
སྦྱར་བ། ། ལྷོ་དང་ཤར་གྱི་སྙན་ངག་གི། ། ལམ་གྱི་སྲོལ་དུ་བཤད་པ་ཡིན། །
བཅུ་པ་ཏིང་འཛིན་ཞེས་བྱ་བའི། ། སྙན་ངག་མཚན་ཉིད་དབྱེ་བ་
དང་། ། དཔེར་བརྗོད་དག་གིས་བསྟན་པར་བྱ། ། འཇིག་རྟེན་གཞུང་གི་རྗེས་
འབྲངས་ནས། ། མིག་དང་བུད་མེད་ལྟ་བུ་ཡི། ། ཁྱད་པར་ཀུ་མུད་ཏ་སོགས་
ལ། ། སྦྱར་བ་དེ་ཡི་མཚན་ཉིད་དོ། ། དབྱེ་ན་ཆོས་གཅིག་བཀོད་པ་དང་། །
ཆོས་མང་བཀོད་པའི་ཏིང་འཛིན་ནོ། ། དང་པོ་མིག་གི་སྒྲ་བཀོད་དང་། །



16 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གཉིས་པ་སྐྱུགས་པའི་སྒྲས་བསྟན་པའོ། ། དེ་དག་རིམ་བཞིན་བཤད་བྱ་བ། །
འཇིག་རྟེན་ན་ནི་ཀུ་མུད་ཏ། ། ཁ་འབྱེད་ཟུམ་པ་ཞེས་གྲགས་ཀྱི། ། མིག་
འབྱེད་ཟུམ་པར་མ་གྲགས་ཀྱང་། ། སྙན་ངག་མཁན་ གྱིས་རྒྱན་བཏགས་
པས། ། ཕྱི་ནས་དེ་ལྟར་གྲགས་ཐོབ་འགྱུར། ། སྐྱུགས་པ་ཞེས་བྱ་འཇིག་རྟེན་
ན། ། མི་གཙང་ཁྱད་པར་འགའ་ལ་གྲགས། ། ཕྱི་ནས་སྙན་ངག་མཁན་གྱིས་
ནི། ། ཉི་མས་འོད་ཟེར་སྐྱུགས་པ་ཞེས། ། སྦྱར་ན་ཀུན་ལ་གྲགས་པར་
འགྱུར། ། ཉི་མའི་འོད་ཟེར་ཤར་བ་ན། ། ཀུ་མུཏྟ་ནི་མིག་ཟུམ་ཞིང་། ། པད་
མོའི་ཚོགས་རྣམས་མིག་བྱེ་ནས། ། གེ་སར་འཛུམ་ཞིང་རྒོད་པ་ལ། ། བུང་བ་
གཞོན་ནུས་ལྕེ་རྩེ་སྐྱོང་། ། ཉི་ཟེར་སྐྱུགས་པ་པདྨ་ཡིས། ། འཐུངས་ནས་རྡུལ་
དམར་སྐྱུགས་པ་ཡི། ། ཁ་ཡི་དག་བྱེད་ཟེར་མ་རྣམས། ། ཤིན་ཏུ་སྐྱུག་པར་
བྱེད་པ་བཞིན། ། ཞེས་པ་མཛེས་སོ་མི་མཛེས་པ། ། ཆུང་མ་སྐྱུག་པར་བྱེད་
ཅེས་པའོ། །
ཆོས་མང་བཀོད་པའི་ཏིང་འཛིན་ལ། ། མཚན་ཉིད་དཔེ་དང་དོན་
བཤད་པ། ། རིམ་པ་བཞིན་དུ་བསྟན་པར་བྱ། ། ཆོས་ཅན་གཞན་གྱི་ཆོས་དུ་
མ། ། གཞན་ལ་ཅིག་ཅར་བཀོད་པའི་དཔེ། ། ལྕི་བའི་མངལ་ཁུར་གྱིས་ངལ་
ཞིང་། ། འཁུན་པར་བྱེད་པའི་སྤྲིན་གྱི་ཕྲེང་། ། འདི་དག་གཡོ་མེད་སྟེང་གི་
ནི། ། ཕང་པ་དག་ཏུ་ཡང་དག་ཉལ། ། གྲོགས་མོའི་ཕང་པར་ཉལ་བ་
དང་། ། འཁུན་དང་ལྕི་བ་ཉིད་དང་ངལ། ། ཞེས་པ་འདི་ནི་མངལ་ལྡན་
མའི། ། ཆོས་མང་པོ་རྣམས་གཞན་ལ་བསྟན། ། ཏིང་འཛིན་ཞེས་བྱའི་རྒྱུན་
གཅིག་འདི། ། སྙན་ངག་བདོག་རྒྱུ་བསྡུས་པའི་ནོར། ། སྙན་ངག་མཁན་པོ་
དོན་འཐུན་གྱི། ། ཚོང་པའི་ཚོགས་རྣམས་འདི་ཉིད་ལེན། ། དེ་ལྟར་སྙན་ངག་
ལུགས་གཉིས་ཀྱི། ། ཚུལ་ལ་བརྟགས་ནས་དེ་ལྟར་ཕྱེ། ། དཔའ་བོ་ནག་མོའི་



སྙན་ངག་མེ་ལོང་གི་འགྲེལ་པ་དབྱངས་ཅན་གྱི་རོལ་མཚོ་བཞུགས།
17 །
འཁོལ་ལ་སོགས། ། སྙན་ངག་མཁན་པོ་སོ་སོ་ཡི། ། ཁྱད་པར་མཐའ་དག་
བརྗོད་པ་ན། ། དབྱངས་ཅན་མ་ཡང་ངལ་བར་བྱེད། ། བུར་ཤིང་འོ་མ་བུར་
སོགས་ཀྱི། ། མངར་བའི་ཁྱད་པར་སུ་ཡིས་བརྗོད། ། རང་བཞིན་གྱིས་གྲུབ་
སྤོབས་པ་དང་། ། མང་དུ་ཐོས་པ་དྲི་མེད་དང་། ། མངོན་པར་སྦྱོར་བ་མི་
དམན་པ། ། སྙན་ངག་ཕུན་སུམ་ཚོགས་པའི་རྒྱུ། ། ནམ་ཡང་མཁས་པའི་གྲལ་
མགོར་འདུག་འདོད་དང་། ། སྙན་གྲགས་གཏམ་གྱིས་ངེས་པར་མཐོ་འདོད་
ན། ། སྙོམ་ལས་སྤངས་ཏེ་དབྱངས་ཅན་སྙན་ངག་གི། ། རྒྱུད་མངས་འཁྲོལ་བ་
འདི་ནི་ངེས་པར་ལོངས། ། སྙན་ངག་གི་མེ་ལོང་རྣམ་པར་བཤད་པ་དབྱངས་
ཅན་གྱི་རོལ་མཚོ་ལས་རྣམ་པར་ཕྱེ་པའི་ལེའུ་རྒྱས་པར་བཤད་པ་སྟེ་ལེའུ་དང་
པོའོ། ། ། །
གང་གང་འབད་པས་གང་སྦྱར་བ། ། དེ་དེའི་གཞུང་ལ་མ་བརྟགས་
པར། ། མཁས་མཁས་ འདོད་ ནས་ མཁས་ རློམ་ གྱིས། ། འགྲིག་ འགྲིག་
བསྒྲིགས་ནས་སྦྱར་བ་མིན། ། འདི་ཉིད་བཀླགས་པ་ཙམ་གྱིས་ཀྱང་། ། མེ་ལོང་
ཞེས་བྱའི་སྙན་ངག་གི། ། ཚིག་དང་དོན་རྣམས་གེགས་མེད་པར། ། ཇི་བཞིན་
འཆར་བའི་རོལ་མཚོའོ།། །།



18
༄༅། ། སྙན་ངག་གི་བསྟན་བཅོས་མེ་ལོང་ལ་
འཇུག་པའི་སྒོ་ཞེས་བྱ་བ་བཞུགས་སོ། །
པཎ་ཆེན་ཤཱཀྱ་མཆོག་ལྡན་གྱིས་བརྩམས།
༄༅། ། རྒྱ་གར་སྐད་དུ། ཤཱ་ས་ན་ཀབྱ་ཨཱ་དན་ཝ་ཏ་ར་མཱ་ཁཱ་ནཱ་མ། བོད་
སྐད་དུ། སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ།
འཇམ་དབྱངས་དབྱངས་ ཀྱི་ཕྲེང་བ་རྣ་བར་སྙན། ། སྙན་གྲགས་གྲགས་ པའི་
འཛུམ་ཟེར་ཀུན་གྱི་རྒྱུན། ། རྒྱུན་ཕྲེང་ཕྲེང་ བ་སྤེལ་མཁས་མཆོག་གི་ལྷ། ། ལྷ་
དབང་དབང་ པོའི་ཉེར་འཚོས་གཡོ་མེད་མཛོད། ། རིག་བྱེད་དྲན་པའི་གདོང་
གི་པད་མ་ཡི། ། ཆུ་གཏེར་མཛེས་པའི་ཞལ་ལྡན་དབྱངས་ཅན་མ། ། ཐ་སྙད་
གཞུང་བརྒྱའི་དེ་ཉིད་སྩོལ་མཁས་ཁྱོད། ། སྙིང་གི་རོལ་མཚོར་རྟག་པར་གནས་
བྱོས་ཤིག། ། མངོན་བརྗོད་སྡེབ་སྦྱོར་ལང་ཚོ་ལྡན་གྱུར་ཀྱང་། ། གཞན་ཡིད་
འཕྲོག་པའི་རྒྱན་དང་མི་ལྡན་ན། ། སྙན་ངག་སྒེག་མོ་མཁས་པས་ལེན་མི་
འགྱུར། ། དེ་ཕྱིར་ཡིད་འོང་རྒྱན་གྱི་ཕྲེང་བ་སྤེལ། ། དོན་གྱི་རྒྱན་དང་སྒྲ་རྒྱན་
དང་། ། གབ་ཚིག་རྒྱན་ཅེས་བྱ་བ་གསུམ། ། དང་པོ་སུམ་ཅུ་རྩ་ལྔ་པོ། ། རང་
བཞིན་བརྗོད་ དང་ དཔེ་དང་ནི། ། གཟུགས་ ཅན་ གསལ་བྱེད་ བསྐོར་བ་
དང་། ། འགོག་དང་དོན་གཞན་བཀོད་པ་དང་། ། ལྡོག་པ་ཅན་དང་སྲིད་པ་
དང་། ། བསྡུས་དང་ཕུལ་བྱུང་རབ་བཏགས་དང་། ། རྒྱུ་དང་ཕྲ་མོ་ཆ་དང་
རིམ། ། དགའ་དང་ཉམས་ལྡན་གཟི་བརྗིད་དང་། ། རྣམ་གྲངས་བརྗོད་དང་
ཀུན་ཏུ་ཕན། ། རྒྱ་ཆེ་བསྙོན་དོར་སྦྱར་བ་དང་། ། ཁྱད་པར་མཚུངས་པར་



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 19
སྦྱོར་བ་དང་། ། འགལ་དང་སྐབས་མིན་བསྟོད་པ་དང་། །ཟོལ་བསྟོད་ངེས་
པར་བསྟན་པ་དང་། ། ལྷན་ཅིག་བརྗོད་དང་ཡོངས་རྗེས་ཤིས། ། རབ་སྤེལ་དེ་
ནས་དགོངས་པ་ཅན། ། འདི་དག་ཚིག་རྣམས་དག་གི་ནི། ། རྒྱན་དུ་སྔོན་གྱི་
མཁས་པས་བསྟན། །
དང་པོ་ རིགས་དང་བྱ་བ་དང་། ། ཡོན་ཏན་དང་ནི་རྫས་བརྗོད་
པའི། ། དབྱེ་བས་རྣམ་པ་བཞི་ཡིན་ནོ། ། ཁྱོད་ཞབས་སྒེག་མོའི་སྟབས་ཀྱིས་
བཞུགས། ། ཉིད་ཞལ་འཛུམ་གྱི་མངའ་མདངས་གང་། ། གང་གསུང་རྣ་བར་
སྙན་ཅིང་འཇེབས། ། དབྱངས་ཅན་ལྷ་མོ་མིག་གི་དཔལ། ། ཞེས་པ་རིགས་ཀྱི་
རང་བཞིན་བརྗོད། ། མགྲིན་པའི་ནང་ནས་ཧི ་སྒྲོགས་ཤིང་། ། མིག་ཟུར་
འདེགས་འཇོག་རེ་མོས་ཀྱིས། ། དབྱངས་ཅན་ཞལ་སྒོ་རྩེ་འདོད་པས། །
མཚན་ནས་འབོད་པས་དབྱངས་དག་ལེན། ། ཞེས་པ་བྱ་བའི་རང་བཞིན་
བརྗོད། ། དབྱངས་ཅན་ཞལ་གྱི་འཛུམ་ཕྲེང་གིས། ། ལུས་ལ་བདེ་བ་རྒྱས་པ་
དང་། ། ཡིད་ལ་དགའ་བས་གང་བ་དང་། ། བསྟན་བཅོས་རྩོམ་པ་ཐོགས་
མེད་བྱེད། ། ཅེས་པ་ཡོན་ཏན་རང་བཞིན་བརྗོད། ། སོར་གདུབ་རྒྱན་ཕྲེང་
གཡོ་ལྡན་པའི། ། ཕྱག་ཉིད་སོར་མོའི་འདེགས་འཇོག་གིས། ། དྲི་ཟའི་རྒྱུད་
མངས་དང་འགྲོགས་པའི། ། སྙན་ངག་ཕྲེང་བ་སྒྱུར་དེ་འཁྲུངས། ། ཞེས་པ་
རྫས་ཀྱི་རང་བཞིན་བརྗོད། ། ཡང་ན་མཱ་ལི་ཀ་ཕྲེང་ནི། ། མགུལ་པར་འཕྱང་
ཞིང་ཟླ་བ་ཡི། ། འོད་ཟེར་ཅོད་པན་རྩེ་ལ་འཛིན། ། དྲི་ཟའི་ན་ཆུང་དབུས་ན་
མཛེས། །
ཇི་ལྟར་ ཇི་ བཞིན་ དེ་ འདྲ་ སོགས། ། ཚིག་ གིས་ ཟིན་ པ་ དཔེ་ ཡི་
བརྒྱན། ། ཁྱོད་སྐུ་ཟླ་བ་ཇི་བཞིན་དཀར། ། ཁྱོད་གསུང་དྲི་ཟའི་དབྱངས་
བཞིན་སྙན། ། ཉིད་ཐུགས་རྒྱ་མཚོ་ཇི་བཞིན་ཟབ། ། ཀུན་མཁྱེན་ཇི་བཞིན་



20
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དབྱངས་ཅན་མཁས། ། ཞེས་པ་ཆོས་དང་དཔེ་དག་ནི། ། མཐུན་ཚུལ་དངོས་
སུ་བསྟན་པའི་དཔེ། ། ཁྱོད་གསུང་དྲི་ཟའི་དབྱངས་ཇི་བཞིན། ། གང་ཐུགས་
ཡིད་བཞིན་རྒྱ་མཚོ་བཞིན། ། དབྱངས་ཅན་མ་དེ་ཀུན་མཁྱེན་འདྲ། ། ཞེས་པ་
མཐུན་ཚུལ་ཤུགས་ལ་མཚོན། ། ཁྱོད་ཞལ་ཇི་བཞིན་པདྨ་ཡི། ། འདབ་ཕྲེང་
ཡིད་འོངས་རྣམ་པར་རྒྱས། ། ཁྱོད་གསུང་ཇི་བཞིན་དྲི་ཟ་ཡི། ། དབྱངས་དེ་
རྣམ་པར་འཛིན་ཅིང་གཤིན། ། ཞེས་པ་གྲགས་པ་བཟློག་པའི་དཔེ། ། ཁྱོད་
ཞལ་ཇི་བཞིན་ཟླ་བ་དཀར། ། ཟླ་བ་ཇི་བཞིན་ཁྱོད་ཞལ་མཛེས། ། ཁྱོད་ཐུགས་
ཀུན་ལ་སྙོམས་པ་བཞིན། ། ཉིན་མོར་བྱེད་པ་འགྲོ་ཀུན་ལ། ། ཞེས་པ་ཕན་
ཚུན་བརྗོད་པའི་དཔེ། ། ཁྱོད་སྐུའི་དཀར་བ་པད་མ་དང་། ། མཚུངས་ཀྱི་
གཞན་ནི་སུ་དང་མིན། ། ཐུགས་རྗེའི་འཛུམ་ཟེར་ཟླ་བ་དང་། ། འདྲ་ཡི་
གཞན་དང་མཚུངས་པ་མེད། ། ཅེས་པ་ངེས་པའི་དཔེ་བརྗོད་དོ། ། ཟླ་བ་ལ་
ཡང་ཁྱོད་སྐུ་དང་། ། མཚུངས་པའི་དཀར་བསིལ་དེ་ཡོད་དམ། ། དྲི་ཟའི་
དབྱངས་ལའང་ཁྱོད་གསུང་གི ། སྙན་པ་ཡོད་ན་དེ་འདྲའོ། ། ཞེས་འདི་ངེས་
པ་མེད་པའི་དཔེ། ། ཁྱོད་སྐུ་མཛེས་པ་ཁོ་ན་ཡིས། ། ཟླ་བའི་དཔེ་ཟླར་བྱས་པ་
མིན། ། སིམ་ཞིང་རེག་ན་བདེ་བ་དང་། ། ཡིད་ལ་དགའ་བ་སྟེར་བས་
ཀྱང་། ། ཞེས་འདི་བསྡུས་པའི་དཔེར་བརྗོད་དོ། ། ཁྱོད་ཞལ་ཡིད་འཕྲོག་ཁྱོད་
ཉིད་ལ། ། ཟླ་བའི་འཛུམ་ཟེར་མཁའ་ཉིད་ལ། ། དེ་བས་འདི་གཉིས་ཐ་དད་
དེ། ། གཞན་མེད་ཅེས་པ་ཕུལ་བྱུང་དཔེ། ། འཛུམ་མདངས་སྒེག་པའི་ཉམས་
ཀྱིས་ནི། ། དབྱངས་ཅན་དཔལ་མོ་སྙེམས་ མི་ འཚལ། ། དཀར་བསིལ་
མདངས་ལ་ནམ་མཁའ་ཡི། ། བུ་མོ་ལ་ཡང་ཉམས་འདི་ཡོད། ། ཅེས་པ་འདི་
ནི་རབ་བཏགས་དཔེ། ། ཡིད་འོངས་གདོང་མཛེས་པད་མ་འགའ། ། འདབ་
ཕྲེང་རིང་པོའི་སྨིན་ལེགས་དང་། ། གེ་སར་འཛུམ་གྱིས་གཞན་འགུགས་ན། །



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 21
དབྱངས་ཅན་བཞིན་གྱི་པད་ཕྲེང་འཛིན། ། ཞེས་པ་རྨད་དུ་བྱུང་བའི་དཔེ། །
རང་མཛེས་ཁྱོད་ཞལ་ཟླ་བ་ཞེས། ། ཡིད་བསྡུས་བྲམ་ཟེས་ཕྱག་ཀྱང་བྱས། ། རི་
བོང་འཛིན་པའི་མངའ་མདངས་ལ། ། ཁྱོད་ཀྱི་ཞལ་དུ་མངོན་པར་བསམ། །
ཞེས་པ་འདི་ནི་རྨོངས་པའི་དཔེ། ། ཤར་གྱི་རི་བོའི་ཕྲག་པ་ན། ། ཟླ་བའི་
དཀྱིལ་འཁོར་ཤར་རམ་ཅི། ། དབྱངས་ཅན་མགྲིན་པའི་རྒྱལ་མཚན་རྩེར། །
ཞལ་མདངས་ཆ་ཤས་རྫོགས་སམ་ཅི། ། ཞེས་པ་འདི་ནི་ཐེ་ཚོམ་དཔེ། ། ཉི་མ་
འབུམ་གྱི་ཟེར་འཕྲོག་ཅིང་། ། ཡིད་ཀྱི་ཤིང་རྟ་གཡོ་ལྡན་པའི། ། ཁྱོད་ཞལ་ངོ་
མཚར་ཉིན་བྱེད་ཀྱིས། ། ཕམ་བྱེད་ཟླ་བ་ག་ལ་ཡིན། ། ཞེས་པ་ཐེ་ཚོམ་བཟློག་
པའི་དཔེ། ། པད་མའི་ལྟེ་བ་གནས་པ་དང་། ། ཟླ་བའི་ཅོད་པན་མཛེས་པ་
དང་། ། རྟག་ཏུ་རིག་བྱེད་འདོན་མཁས་པས། ། ཁྱོད་ནི་ཁྱོད་ཀྱི་ཡབ་དང་
མཚུངས། ། ཞེས་པ་སྦྱར་བའི་དཔེར་བརྗོད་དོ། ། བཞིན་གྱི་ཕྲེང་བ་སྤེལ་
ལེགས་ཤིང་། ། རེག་འཇམ་དྲི་ཞིམ་འཐུལ་བ་དང་། ། རྟག་ཏུ་འདོད་པས་
མྱོས་བྱེད་པའི། ། ལྡུམ་རའི་ཨུཏྤལ་བུ་མོ་བཞིན། ། ཞེས་པ་འདི་ནི་མཉམ་ཉིད་
དཔེ། ། ལང་ཚོའི་ཡར་ངོ་མི་ཉམས་ཤིང་། ། ཉིན་ཡང་འོད་དཀར་འཕྲོ་མཁས་
མ། ། ཁྱོད་ཀྱི་ཞལ་ནི་ཟླ་བ་དང་། ། མཚུངས་པ་བས་ཀྱང་ཆེས་ཆེར་ལྷག །
ཅེས་པ་སྨད་པའི་དཔེ་ཡིན་ནོ། ། པད་དཀར་ཕྲེང་བ་འདོད་ལྡན་མ། ། ཀུན་
གྱི་ཟུར་ཕུད་རྩེ་ལ་འཛེགས། ། ཟླ་འོད་བདེ་བྱུང་རལ་པ་ཡི། ། པད་མའི་རྒྱུ་
མཚོར་རྟག་པར་གནས། ། དེ་ཕྱིར་ཁྱོད་ཞལ་པད་དཀར་དང་། ། ཟླ་བའི་འོད་
དང་མཚུངས་སོ་ཞེས། ། བརྗོད་པ་བསྔགས་པའི་དཔེ་ཡིན་ནོ། ། མཚུངས་པ་
དང་ནི་མི་མཚུངས་པའི། ། ཆ་ཤས་རྣམ་པ་མང་གྱུར་ཀྱང་། ། ཁྱོད་ཞལ་ཟླ་བ་
མཚུངས་སོ་ཞེས། ། བརྗོད་འདོད་སྙན་ངག་མཁན་གྱི་བློ། ། ཁྱོད་ཞལ་ཟླ་བའི་
མཛེས་པ་འཕྲོག ། ཟླ་བས་པད་མའི་བཞིན་རས་སྡུད། ། འདབ་བརྒྱ་པ་དང་



_22 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
སྟོན་ཟླ་དང། ། ཁྱོད་ཞལ་གསུམ་པོ་འགལ་བར་ངེས། ། ཞེས་པ་འགལ་བའི་
དཔེ་བརྗོད་དོ། ། ཡིད་ལ་ནམ་ཡང་མི་འཇུག་ཅིང་། ། ལན་བརྒྱུར་གསལ་ཡང་
སྙན་ངག་གི། ། ཨུཏྤལ་ཕྲེང་བ་མི་སྟེར་བ། ། མཚན་མོའི་བུ་མོས་དབྱངས་ཅན་
ལ། ། འགྲན་པའི་གོ་སྐབས་ག་ལ་མཆིས། ། ཞེས་པ་དགག་པའི་དཔེ་ཉིད་
དོ། ། ཁྱོད་ཀྱི་ཞལ་ནས་ཨུཏྤལ་གྱི། ། དྲི་བསུང་འདྲ་བ་ཁོ་ན་བྲོ། ། ཨུཏྤལ་ལ་
ནི་ཨུཏྤལ་གྱི། ། དྲི་ཉིད་མནམ་མོད་ཁྱོད་རང་ལྷག། ། ཅེས་པ་ངོ་བསྟོད་དཔེ་
ཉིད་དོ། ། ཁྱོད་ཞལ་ཉིད་ཡིན་པད་དཀར་མིན། ། ཚེམས་དཀར་གཞོན་ནུ་གེ་
སར་མིན། ། འཕྲུལ་ལྡན་སྤྱན་ཟུང་བུང་བ་མིན། ། ཞལ་གྱི་བཅུད་གང་སྦྲང་རྩི་
མིན། ། ཞེས་པ་དེ་ཉིད་བརྗོད་པའི་དཔེ། ། ཟླ་བས་པད་མའི་མཛེས་པ་འཕྲོག
། ཟླ་བཞིན་མ་དེས་ཟླ་བ་ཡི། ། ཁེངས་པ་འཕྲོག་བྱེད་ཁྱོད་ཞལ་གྱི། ། ཁྱོད་
རང་ཉིད་དང་མཚུངས་པ་ཡིན། ། ཞེས་པ་ཐུན་མོང་མིན་པའི་དཔེ། ། སུམ་
རྩེན་པད་མོའི་མཛེས་སྡུག་ཀུན། ། གཅིག་ཏུ་བྱས་པའི་ཡིད་འཛིན་ནམ་། ། ལྷ་
མིན་བུ་མོའི་མཛེས་སྡུག་ནི། ། གཅིག་ཏུ་བྱས་པ་དབྱངས་ཅན་ཞལ། ། ཞེས་པ་
བྱུང་མིན་དཔེ་ཡིན་ནོ། ། ཆུ་ཤེལ་ལས་ནི་མེ་ལྕེ་དང་། ། ལྷ་མིན་དཔལ་ལས་
བདུད་རྩི་དང་། ། མི་མཁས་རྣམས་ལས་ལེགས་བཤད་ལྟར། ། དབྱངས་ཅན་
ཞལ་སྒོར་མི་སྙན་གསུང་། ། ཞེས་པ་སྲིད་པ་མིན་བའི་དཔེ། ། ཆུ་གཏེར་ལས་
ནི་ཆུ་ཀླུང་དང་། ། ཙན་དན་ལས་ནི་བསིལ་བ་དང་། ། ཉི་མའི་ཁ་ནས་འོད་
ཟེར་ལྟར། ། དབྱངས་ཅན་ཞལ་ནས་ངོ་མཚར་གཏམ། ། ཞེས་པ་ཁྱད་པར་
མང་པའི་དཔེ། ། དབྱངས་ཅན་ལེགས་བཤད་ཆུ་གཏེར་གྱི། ། མགྲིན་པའི་
མཛོད་ནས་ཕྱུང་བ་བཞིན། ། བཞིན་མཛེས་ཟླ་བ་འགྲམ་པ་དང་། ། པད་མའི་
ཁོང་ནས་བཏོན་པ་བཞིན། ། ཞེས་པ་འདི་ནི་རྣམ་འགྱུར་དཔེ། ། འོད་དཀར་
ཕྲེང་བས་ཟླ་བའི་གདོང་། ། ཟླ་བས་བདེ་འབྱུང་ཐོར་ཅོག་རྩེ། ། དེ་ཡིས་དྲག་



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 23
པོ་ བརྗིད་ ཆགས་ བཞིན། ། ལེགས་ བཤད་ གཏམ་ གྱིས་ དབྱངས་ ཅན་
གསུང་། ། གསུང་དེ་ལྷ་མོའི་ཞལ་གྱི་སྒོ། ། ཞལ་དེས་སྲིད་པ་གསུམ་མནན་
པའི། ། ཕུན་ཚོགས་དེ་ནི་ཁྱོད་ལ་མངའ། ། ཞེས་པ་དེ་ནི་ཕྲེང་བའི་དཔེ། །
ཁྱོད་ཞལ་མགྲིན་པ་དུལ་གུག་ཅིང་། ། ཚེམས་ཀྱི་ཕྲེང་བ་དཀར་ལྡན་ནང་། །
བུང་བ་ གཡོ་ ལྡན་ འདབ་ བརྒྱའི་ཕྲེང་། ། གེ་ སར་ འཛུམ་ གྱིས་མཚོན་པ་
བཞིན། ། ལུས་ཕྲ་པདྨའི་ཆུ་བ་བཞིན། ། གདོང་མཛེས་པདྨའི་བཞིན་རས་
བཞིན། ། བུང་བ་ཇི་བཞིན་ཁོ་བོའི་མིག ཁྱོད་ཞལ་བདུད་རྩི་འཐུང་ཞིང་
རྩེ། ། ཞེས་པ་ངག་དོན་ཉེར་འཇལ་དེས། ། བཞིན་སྒྲ་གཅིག་དང་མང་པོ་
གཉིས། ། གོ་རིམ་བཞིན་དུ་བསྟན་དེའོ། ། སྙན་ངག་ཤེས་པ་མང་མོད་
ཀྱང་། ། དབྱངས་ཅན་ཁྱོད་འདྲ་གཉིས་པ་མེད། ། རྣམ་རྒྱལ་ཁང་བཟང་ཁྲི་ལ་
ནི། ། བརྒྱ་བྱིན་གཉིས་པ་ཡོད་དམ་ཅི། ། ཞེས་པ་ཟླ་བོ་དངོས་པོའི་དཔེ། །
གཞུ་རྒྱལ་དགྲ་བོས་སུམ་རྩེན་ཡུལ། ། ས་སྐྱོང་འཛིན་མའི་ཁྱོན་འདི་བསྡུད། །
དེ་ནས་དེ་ཡི་སྦྱིན་སྐྱེས་དང་། ། མི་བསྲུན་དཔུང་གི་ཚོགས་རྣམས་འཇོམས། །
ཞེས་པ་མཚུངས་པར་སྦྱར་བའི་དཔེ། ། དབྱངས་ཅན་ཁྱོད་མཛེས་ཟླ་བའི་རྗེས་
སུ་སྙེག ། ལེགས་བཤད་བརྗིད་ཀྱིས་ཉི་མའི་དཔལ་དང་འགྲོགས། ། བརྟན་
ཞིང་རབ་བརླུང་རྒྱ་མཚོའི་རྗེས་སུ་འཇུག ། རིག་བྱེད་གཏམ་གྱིས་ཕོངས་པ་
སེལ་བརྩོན་མ། ། ཞེས་པ་རྒྱུ་མཚན་བཀོད་པའི་དཔེ། ། རང་བཞིན་བརྗོད་པ་
རྣམ་པ་བཞི། ། དཔེ་རྒྱན་སུམ་ཅུ་རྩ་གཉིས་པོས། ། དབྱངས་ཅན་ཞབས་ལ་
བསྟོད་བྱས་པས། ། དབྱངས་ཅན་ཇི་བཞིན་ཀུན་གྱི་ནི། ། ཡི་ཁར་འོང་ཞིང་
སྙན་ངག་ལ། ། ཐོགས་མེད་སྤོབས་པ་རབ་ཐོབ་ནས། ། མཁས་རྣམས་དགའ་
བ་སྐྱེད་བྱེད་ཤོག ། རང་བཞིན་རིགས་ཀྱི་བྱིན་ཆགས་ཤིང་། ། ཡོན་ཏན་རྒྱུན་
གྱིས་རྣམ་པར་སྒེག ། རྫས་ཀྱི་སྐྱེ་མཆེད་ངོ་མཚར་ཅན། ། མཛད་པའི་ངང་



24 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཚུལ་བཟང་མོ་ཅན། ། རང་བཞིན་ལྷ་མོ་དབྱངས་ཅན་མ། ། དཔེ་བརྗོད་རྒྱུད་
ཕྲེང་སོ་གཉིས་པོ། ། མགྲིན་པའི་ངོས་ལ་བརྟེན་བཞིན་དུ། ། སོར་གདུབ་རྒྱུན་
ཕྲེང་གིས་སྤུད་པའི། ། ཡིད་འོང་སོར་མོའི་ཉམས་ཀྱིས་ནི། ། སྙན་ངག་ཏམ་བུ་
ར་སྒྱུར་མ། ། ཁྱོད་ཀྱི་ཞལ་སྒོའི་སྦྲང་རྩི་ནི། ། མི་འཐུང་འདོད་ལྡན་སུ་ཞིག་
ཡོད། །
དེ་ནས་ གཟུགས་ ཅན་ རྒྱན་བཤད་ པ། ། དཔེ་དོན་ ཐ་དད་མ་ ཕྱེ་
བར། ། ཆོས་གང་དཔེ་ཡི་ངོ་བོར་ནི། ། བཀོད་པ་གཟུགས་ཅན་རྒྱན་ཅེས་
བྱ། ། ཁྱོད་སྐུ་ལྷུན་པོ་གང་གསུང་ཚངས་པའི་དབྱངས། ། ཉིད་ཐུགས་རྒྱ་མཚོ་
ཡིད་འོངས་པདྨའི་ཚལ། ། ཕྲིན་ལས་ནམ་མཁའ་མཐུ་ཆེན་སྟོབས་ཀྱི་དགྲ། །
ཐུབ་པ་སེང་གེ་སྙན་གྲགས་གདུགས་དཀར་ཅན། ། ཞེས་པ་གཅིག་བསྡུས་
གཟུགས་ཅན་ནོ། ། ཁྱོད་ཞལ་ལྷུན་པོའི་ཞལ་སྒོར་ཉེར་འཁྱུད་པའི། ། གང་
གསུང་ཚངས་པའི་བུ་མོ་དལ་འགྲོ་མ། ། ཉིད་ཐུགས་རྒྱ་མཚོའི་དཔལ་དང་
འགྲོགས་པ་ནི། ། ཡོན་ཏན་རིན་ཆེན་མང་དུ་བསྐྲུན་པར་ངེས། ། ཞེས་པ་རྣམ་
དབྱེ་དྲུག་པ་ཡིས། ། ཐ་དད་ཕྱེ་བའི་གཟུགས་ཅན་ནོ། ། ཁྱོད་སྐུ་ཉི་མ་གསུང་
ནི་ཀུན་ལ་འཕྲོ། ། ཉིད་གསུང་ཟླ་བ་སྙན་པའི་འོད་དཀར་ཅན། ། གང་ཐུགས་
རྒྱ་མཚོ་ཐུགས་རྗེའི་ཆུ་བོས་བསྐོར། ། ཡོན་ཏན་པདྨ་གྲགས་པའི་འདབ་བརྒྱ་
པ། ། ཞེས་པ་བསྡུས་ཤིང་མ་བསྡུས་པའོ། ། ཁྱོད་གསུང་ངང་མོ་ཟུང་གཅིག་ནི།
སྙན་གྲགས་པད་མའི་ཕྲེང་བ་བཅས། ། བདེ་འབྱུང་རལ་པའི་ཆུ་གཏེར་
གྱི། ། ཀུན་དགའ་ཕྲེང་མཛེས་ཡིད་འོང་བ། ། ཞེས་པ་མཐའ་དག་གཟུགས་
ཅན་ནོ། ། ཐུབ་དབང་ཞལ་གྱི་དྲི་བསུང་ནི། ། སྙན་གྲགས་དྲི་བཞོན་གྱི་ཁྱེར་
བས། ། ཕྱོགས་བརྒྱའི་བུང་བ་ཀུན་བསྡུས་ནས། ། པད་མའི་བཅུད་གང་ ་
འཐུང་ཞིང་རྩེ། ། འདི་ནི་ཆ་ཤས་གཟུགས་ཅན་ནོ། ། ཐུབ་པ་ཁྱོད་ཞལ་ཉི་མ་



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 25
ནི། ། མཐོན་པོའི་གོ་འཕང་རབ་བཟུང་ནས། ། འཇིག་རྟེན་གསུམ་པོ་ཀུན་
གཟིགས་པ། ། འདིས་ནི་ཐུགས་རྗེའི་གནས་སྐབས་གསལ། ། ཞེས་པ་ཆ་ཤས་
ཅན་གཟུགས་ཅན། ། བཅོམ་ལྡན་དགྱེས་པའི་ཕྱག་གཡས་བརྐྱང་། ། སྤྱན་
ཟུར་པད་ དཀར་ ཕྱོགས་ བརྒྱར་ གཡོ། ། ཞི་ ཞིང་ དུལ་ བའི་ ཞབས་ སྟབས་
ཀྱིས། ། འགྲོ་ཀུན་ཞི་བའི་ངང་དུ་མཛད། ། ཅེས་པ་ཡན་ལག་ཅན་གཟུགས་
ཅན། ། དེ་ཡིས་ཡན་ལག་གཉིས་སོགས་མཚོན། ། ཁྱོད་ཞལ་འཛུམ་གྱི་ཨུཏྤལ་
ཕྲེང་། ། ལེགས་བཤད་མགྲིན་པའི་དར་དིར་ནི། ། སྤྱན་ཟུང་བུང་བའི་འཕུར་
ལྡིང་དང་། ། ལྷན་ཅིག་རྒྱུ་བ་འདི་ཡ་མཚན། ། ཞེས་པ་ལྡན་པའི་གཟུགས་
ཅན་ནོ། ། རྒྱལ་བ་ཁྱོད་ཞལ་ཉི་མ་ནི། ། འཛུམ་ཟེར་ཟླ་རིས་འབུམ་ཕྲག་
དང་། ། སྤྱན་ཟུང་ཀུ་མུད་ གཡོ་ལྡན་པས། ། འགྲོ་བ་ཀུན་ལ་རྟག་པར་
གཟིགས། ། ཞེས་འདི་ལྡན་མིན་གཟུགས་ཅན་ནོ། ། རྒྱལ་བ་ཁྱོད་ཞལ་ཟླ་བ་
ནི། ། སྨིན་ལེགས་རི་བོང་མཛེས་གྱུར་ཅིང་། ། མཆུ་སྒྲོས་བིམ་པའི་ཚོན་རིས་
ཀྱིས། ། ཡིད་ཀྱི་སྲུབས་ཤིང་ལྷག་པར་རྒྱས། ། ཞེས་པ་མི་མཉམ་པའི་གཟུགས་
ཅན། ། ཡན་ལག་ཅན་ལ་གཟུགས་བཀོད་ཅིང་། ། ཡན་ལག་ལ་ལར་གཟུགས་
བཀོད་ལ། ། ལ་ལར་གཟུགས་མ་བཀོད་པ་སོགས། ། ཞབས་ཟུང་ནོར་བུ་
འབར་བའི་ཏོག ། བདེ་འབྱུང་རལ་པའི་གོས་འཆང་བ། ། བརྒྱ་བྱིན་གཙུག་
ཏུ་འཕོས་པ་ན། ། རྣམ་རྒྱལ་ལྷ་ཡི་རྒྱལ་མཚན་གཡོ། ། སྨིན་ལེགས་དྲུག་ལྡན་
ཁྱབ་འཇུག་གི ། རྐང་བའི་གོས་ཀྱི་རྩེར་མཆོད་པས། ། ཁྲུང་ཁྲུང་དོགས་མེད་
རི་ཁྲོད་མའི། ། དགའ་སྟོན་རྒྱལ་མཚན་རྒྱལ་གྱུར་ཅིག ། ཅེས་པ་རྒྱལ་མཚན་
ཏོག་གི་ནི། ། ཁྱད་པར་རྐང་པ་ལ་བཀོད་པ། ། དེ་ཕྱིར་ཁྱད་པར་དང་བཅས་
པའི། ། གཟུགས་ཅན་དཔེར་བརྗོད་ཉམས་དགའ་བ། ། ཤར་རིའི་ཕྲག་པ་མི་
འགོང་ཞིང་། ། ནུབ་ཀྱི་རི་བོ་མི་གནོན་ལ། ། ཞེ་སྡང་ཀུ་མུད་ཟུམ་བྱེད་



26 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པའི། ། ཁྱོད་ཞལ་ཟླ་བ་འདི་ངོ་མཚར། ། ཞེས་པ་འགལ་བའི་གཟུགས་ཅན་
ནོ། ། དབུ་འཕངས་མཐོ་བས་ལྷུན་པོ་དེར། ། མཁྱེན་ཡངས་ཟབ་པ་རྒྱ་མཚོའི་
ཀློང་། ། འཇིག་རྟེན་གསུམ་གྱི་རེ་བ་ནི། ། སྐོང་ཕྱིར་ཡིད་བཞིན་རིན་ཆེན་
ནོ། ། ཞེས་པ་རྒྱུ་ཡི་གཟུགས་ཅན་ནོ། ། བཅོམ་ལྡན་ཁྱོད་དྲུང་པད་མཚོར་
ནི། ། ངང་པའི་སྡེ་དཔོན་ལྡིང་བར་འོས། ། དབྱངས་ཅན་བུང་བ་སྟོང་ཕྲག་
གི། ། ཀུན་དགའི་དཔལ་དུ་དེ་འགྱུར་རོ། ། ཞེས་པ་སྦྱར་བའི་གཟུགས་ཅན་
ནོ། ། བརྒྱ་བྱིན་ཐོད་ཀྱི་ཕྲག་པ་ལ། ། རབ་ཞོན་སེན་མོའི་དམར་འོད་ནི། །
འཆར་ཁའི་ཚོན་གྱིས་རབ་འཁྱུད་པའི། ། ཉི་མའི་མདངས་ལ་འགྲན་པར་
ངེས། ། ཞེས་པ་མཐུན་པའི་གཟུགས་ཅན་ནོ། ། པད་མའི་མཛའ་བོ་རྟ་བདུན་
ཞོན། ། ཉིད་ཞལ་ ལྷ་བརྒྱའི་རལ་པ་ལ། ། ཉིན་བྱེད་ནུབ་རིའི་ཕྲེང་བ་
ཉལ། ། ཁྱོད་ཞལ་གཟིམས་པ་ག་ལ་མངའ། ། ཞེས་པ་བཟློག་པའི་གཟུགས་
ཅན་ནོ། ། ཁྱོད་ཀྱི་ཞབས་སེན་ཉི་མ་ནི། ། ལྷ་བརྒྱའི་གཙུག་ན་བསིལ་ཡབ་
མཁན། ། འཁོར་བའི་མེ་ཆེན་ཞི་མཛད་པས། ། ཉི་མའི་དངོས་པོ་མིན་པར་
ངེས། ། ཞེས་པ་འགོག་པའི་གཟུགས་ཅན་ནོ། ། ཁྱེད་ཀྱི་མཁྱེན་བརྩེའི་ཞུགས་
གཅིག་གིས། ། བདག་བློའི་དྲི་མ་ཀུན་འཁྱུད་པ། ། མཁྱེན་བརྩེའི་སྐྱོན་ནམ་
བདག་བློ་ཡི། ། ཉེས་པའི་ཡོན་ཏན་ལས་མ་འདས། ། ཞེས་པ་མཉམ་འཇོག་
གཟུགས་ཅན་ནོ། ། ཁྱོད་ཞབས་པདྨའི་དཔག་བསམ་ལ། ། མིག་གི་བུང་བ་
འཁྲི་ཤིང་ནི། ། རྒྱང་ནས་འཕུར་ཞིང་འཁྲིལ་བ་འདི། ། བུང་བ་གཞོན་ནུའི་
སྒེག་འཆང་མ། ། ཞེས་པ་གཟུགས་ཅན་གྱི་གཟུགས་ཅན། ། ཁྱོད་ཞལ་མ་
ལགས་འཛུམ་གྱི་ཨུཏྤལ་སྟེང་། ། ཁྱོད་གསུང་མ་ལགས་མེས་པོའི་དབྱངས་ཀྱི་
རྔ་། ། ཁྱོད་ཤུགས་མ་ལགས་བདུད་རྩི་རྒྱ་མཚོ་ངེས། ། ཁྱོད་མཐུ་མ་ལགས་
བྱེད་པོ་སྐྱེངས་བྱེད་ཡིན། ། ཞེས་པ་བསྙོན་དོར་གཟུགས་ཅན་ནོ། ། གཟུགས་



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 27
ཅན་ཉི་ཤུའི་ཁྲི་སྟེང་ན། ། སྙན་ངག་ཉམས་ཀྱི་མདངས་གསལ་བའི། ། རྟག་ཏུ་
དམ་པའི་ཆོས་གསུང་བ། ། ཁྱོད་ལ་གུས་པས་ཕྱག་འཚལ་ལོ། །
རིགས་དང་བྱ་བ་ཡོན་ཏན་དང་། ། རྫས་ཚིག་གཅིག་ན་གནས་པ་
ཡིས། ། གལ་ཏེ་ངག་ཀུན་ལ་ཕན་ན། ། གསལ་བྱེད་རྒྱན་དུ་བཤད་པ་
ཡིན། ། དམ་ཆོས་བདུད་རྩིའི་རྒྱུན་གཅིག་གིས། ། སྡུག་བསྔལ་ཚད་པ་ཀུན་
བསིལབྱེད། ། ཞེ་སྡང་སྲེག་ཟའི་ཚོགས་ཆེན་དང་། ། ཆགས་པའི་མེ་ཆེན་
འབར་བ་ཡང་། ། མི་ཤེས་བྱིན་ཟའི་དཔུང་བཅས་ལས། ། སྒྲོལ་ལོ་འགྲོ་བ་མ་
ལུས་པ། ། སྡུག་བསྔལ་ཆུ་གཏེར་བཞི་པོ་ལས། ། ཞི་བར་ཞུགས་རྣམས་རང་
དོན་གྱི། ། དགོན་པའི་ནགས་ཚལ་སྟུག་པོ་ལས། ། རྒྱལ་ལོ་ཁྱོད་ཀྱི་བློ་གྲོས་
ནི། ། མཐའ་མེད་ཤེས་བྱའི་ཕྱོགས་རྣམས་དང་། ། མ་རུང་བདུད་སྡེ་བཞི་པོ་
དང་། ། དམན་པའི་ས་གཉིས་དག་ལས་ཀྱང་། ། རྒྱལ་བས་མི་ཤེས་མུན་པའི་
ཚོགས། ། གང་དུ་བཞག་ཅིང་སྟོབས་སོགས་ཀྱི། ། ཡིད་འོངས་ཆོས་རྣམས་
གང་ནས་བླངས། ། ཡོན་ཏན་རྣམས་ལ་སྐྱོན་བཙལ་ལམ། ། ཞེས་པ་རིགས་
དང་བྱ་བ་དང་། ། ཡོན་ཏན་དང་ནི་རྫས་བརྗོད་པའི། ། ཐོག་མའི་གསལ་
བྱེད་ཡིན་ནོ་ཀྱེ། ། བྱ་རྒོད་སྤུངས་པའི་སྐྱེད་ཚལ་དུ། ། ཆོས་ཀྱི་རྔ་དབྱངས་
ལེན་པ་དང་། ། ལྷ་ཡུལ་འོག་མིན་ཉམས་དགའ་བར། ། ཐེག་ཆེན་ཆོས་ཀྱི་རྔ་
བརྡུང་བའི། ། རྒྱལ་བ་ཁྱོད་ནི་གྲོང་དུའང་གཤེགས། ། ཞེས་པ་རིགས་ཀྱི་
གསལབྱེད་ནི། ། བར་ན་ཡོད་པ་ཞེས་བྱའོ། ། འབྱོར་ལྡན་ཁྱོད་ཀྱི་བདེ་བ་
དང། ། གཞན་གྱི་སྡུག་བསྔལ་བརྗེ་བར་མཛད། ། ཕོངས་རྣམས་རང་གི་ནོར་
མིན་དང་། ། གཞན་ནོར་ཁྱད་པར་ཅན་རྣམས་སོ། ། ཞེས་པ་བྱ་བའི་གསལ་
བྱེད་ནི།། ། བར་ན་ཡོད་པ་ཞེས་བྱའོ། ། ཕ་རོལ་མི་བསྲུན་དགྲ་བོ་ཡིས། །
ཁྲོས་དང་ཆགས་པའི་མཚོན་ཆ་དང་། ། ཕྲག་དོག་དཔུང་ཚོགས་ཡན་ལག་



--
-
-
-
--
28 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བཞི། ། རྒྱལ་བ་ཁྱོད་ཀྱི་ཐུགས་རྗེའི་དཔུང་། ། ཞེས་པ་རིགས་ཀྱི་གསལ་བྱེད་
ནི། ། མཐའ་ན་ཡོད་པ་ཞེས་བྱའོ། ། ཁྱོད་ཀྱིས་བྱང་ཆུབ་བརྙེས་པ་དང་། །
མེ་ཏོག་གཞུ་ཅན་ཉལ་བ་དང་། ། ཞབས་སེན་མེས་པོའི་སྤྱི་གཙུག་ཏུ། །
བླངས་པ་གསུམ་པོ་མཉམ་དུ་བྱུང་། ། ཞེས་པ་བྱ་བའི་གསལ་བྱེད་ནི། །
མཐའ་ན་ཡོད་པ་ཞེས་བྱའོ། ། འཕེལ་བར་མཛད་དོ་བཅོམ་ལྡན་གྱིས། །
བསྟན་པའོ་དེས་ཀྱང་བསྟན་འཛིན་ནོ། ། དེ་ཡིས་ཕན་དང་བདེ་བ་དང་། །
དེས་ཀྱང་མཐོ་རིས་བྱང་གྲོལ་ལོ། ། ཞེས་པ་ཕྲེང་བའི་གསལ་བྱེད་ཡིན། ། རྒྱལ་
བ་ཁྱོད་ཀྱི་ཕྲིན་ལས་ཀྱིས། ། འདོད་ལྷའི་ཡིད་ཀྱི་བུད་ཤིང་བསྲེག ། གཞན་གྱི་
སྡུག་བསྔལ་དྲི་མ་འཁྱུད། ། ཆོས་ཀྱི་རྔ་དབྱངས་གཅིག་གིས་ཀྱང་། ། མེ་ཏོག་
གཞུ་ཅན་ཡིད་དང་ནི། ། གཞན་གྱི་ཡིད་ལ་མྱོས་པ་དང་། ། སངས་པ་གཉིས་
པོ་སྤེལ་བར་བྱ། ། ཞེས་པ་བྱེད་པོ་ལས་གཅིག་གིས། ། བྱ་བ་འགལ་བ་གཉིས་
མཚོན་པ། ། འགལ་བའི་དོན་གྱི་གསལ་བྱེད་དོ། ། མཁྱེན་པའི་ཉི་མ་གཅིག་
ཤར་བས། ། རྨོངས་པའི་མུན་ཆེན་བསལ་བ་དང་། ། བདུད་སྡེའི་བྱ་རྣམས་
ལོང་བ་དང་། ། ཕན་བདེའི་པདྨོ་རྒྱས་པར་བྱས། ། ཞེས་པ་དོན་གཅིག་གསལ་
བའི་དཔེ། ། སྟོང་གསུམ་ཞིང་ལ་དབང་སྒྱུར་ཞིང་། ། ལྷ་རྣམས་ཀུན་གྱིས་ཕྱག་
བྱས་པ། ། ཐུབ་པ་རྒྱལ་བྱེད་ཚལ་ན་སྟེ། ། ཚངས་པ་ཚངས་པའི་འཇིག་རྟེན་
ན། ། ཞེས་པ་སྦྱར་བའི་གསལ་བྱེད་དོ། ། སྙན་ངག་ཉམས་ཀྱི་ཁྲིར་བཞུགས་
ནས། ། གསལ་བྱེད་དྲུག་གི་ལང་ཚོ་ཅན། ། བཅོམ་ལྡན་ཚིག་རྒྱན་མཁན་ཁྱོད་
ལ། ། རྟག་ཏུ་གུས་པས་ཕྱག་འཚལ་ལོ། ། གསལ་བྱེད་ཀྱི་ནི་གནས་ཉིད་
དུ། ། དོན་བསྐོར་བ་དང་ཚིག་བསྐོར་དང་། ། གཉིས་ཀ་བསྐོར་བ་ཞེས་བྱ་
ཡི། ། རྒྱུན་ གྱི་ཕྲེང་བ་གསུམ་དུ་འདོད། ། ས་སྐྱོང་རྒྱལ་པོ་མངོན་པར་
མཐོ། ། ཕྱུག་པོ་རྣམས་ནི་མང་པོས་བཀུར། ། མཁས་པ་རྣམས་ནི་ཀུན་ལས་



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 29
འཕགས། ། གཡུལ་ངོར་དཔའ་བ་གཞན་ལས་རྒྱལ། ། ཞེས་པ་ཁྱད་གཞི་སོ་སོ་
ལ། ། ཁྱད་ཆོས་དོན་གཅིག་རྣམ་གྲངས་པ། ། སྦྱར་བ་དོན་རྣམས་བསྐོར་བའི་
རྒྱུན། ། ལུས་མེད་ཀྱིས་འཕངས་མེ་ཏོག་མདས། ། ལང་ཚོ་ཅན་གྱི་ཡིད་གཡོ་
བྱེད། ། མཁས་པའི་ལེགས་བཤད་མདའ་གཅིག་གིས། ། བློ་གསལ་མང་པོ་
ཡིད་རབ་གཡོ། ། ཞེས་པ་ཁྱད་གཞི་སོ་སོ་ལ། ། ཁྱད་ཆོས་ཚིག་གཅིག་སྦྱར་
བས་ན། ། ཚིག་གིས་བསྐོར་བ་ཅན་ཞེས་བྱ། ། ཐུགས་ཀྱི་རྒྱ་མཚོ་སྙིང་རྗེ་
ཡི། ། ཆུ་བོ་གཅིག་པོས་རྟག་ཏུ་འདུད། ། མཁྱེན་པའི་ཆུ་གཏེར་ལེགས་བཤད་
ཀྱི། ། ཆུ་བོ་བཞི་པོས་རྟག་ཏུ་ཁེངས། ། ལུ་མེད་ཞགས་པས་མ་བཅིངས་
ཀྱང་། ། ལུས་ཅན་ཀུན་ལ་ལྷག་པར་ཆགས། ། མེ་ཏོག་གཞུ་ཅན་ལས་རྒྱལ་
ཡང་། ། ལང་ཚོ་ཅན་ལ་རྟག་པར་བརྩེ། ། ཞེས་པ་ཚིག་དང་དོན་གཉིས་
ཀ ། སྦྱར་བའི་དཔེ་ཞེས་མཁས་ལ་གྲགས། ། དགག་བྱ་འགོག་པའི་རྒྱན་ཞེས་
པའི། ། རྣམ་པར་དབྱེ་བ་དེ་བཤད་བྱ། ། ཐུགས་རྗེའི་ལྕགས་ཀྱུ་གཅིག་གིས་
ཀྱང་། ། ཀུན་གྱི་བླ་ནས་བཟུང་ངོ་ཞེས། ། སྔོན་ཆད་གྲགས་པ་དེ་མི་སྲིད། །
འོན་ཀྱང་ནུས་པ་བསམ་མི་ཁྱབ། ། ཅེས་པ་འདས་པ་འགོག་པའི་དཔེ། །
བཅོམ་ལྡན་ལྷ་ཡི་རྔ་དབྱངས་ཀྱིས། ། དམ་ཆོས་འཆད་པའི་ངལ་བས་ཅི། །
ཁྱོད་ཞལ་མཐོང་བའི་མོད་ཉིད་ནས། །ཁྲོ་དང་ཆགས་པའི་འཆིང་ལས་
གྲོལ། ། ཞེས་པ་ད་ལྟར་འགོག་པའི་དཔེ། ། བཅོམ་ལྡན་ཆོས་དབྱིངས་ཞི་བའི་
ནགས། ། རབ་ཏུ་དབེན་པ་དེར་གཟིམས་ནས། ། འགྲོ་འདི་ཡལ་བར་དོར་
གྱིས་དོགས། ། ཐུགས་རྗེའི་སྤྱན་གྱིས་རིངས་གཟིགས་ཤིག ། ཅེས་པ་མ་
འོངས་འགོག་པའི་རྒྱན། ། རྒྱལ་བ་ཁྱོད་ལ་འགྲོ་བ་ཀུན། ། ཆགས་པའི་ཞལ་
མཛེསམངའ་བ་རྫུན། ། བདེན་ན་ཡིད་ཀྱི་སྲུབ་ཤིང་ནི། ། ཁྱོད་ཀྱི་ཞལ་ལ་
སྡང་བ་ཅི། ། ཞེས་པ་ཁྱད་ཆོས་འགོག་པའི་དཔེ། ། ཉིན་མོར་བྱེད་པའི་འོད་



30 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཙམ་དང་། ། ལང་ཚོ་ཅན་གྱི་མཛེས་སྡུག་བཞིན། ། རྒྱལ་བ་ཁྱོད་ཀྱི་མཚན་
དཔེ་ཙམ། ། མཐོང་གི་ཉིད་སྐུ་དངོས་སུ་མིན། ། ཞེས་པའམ་ཡང་ན་འདི་ལྟ་
སྟེ། ། སུན་རྩེན་མཛེས་སྡུག་རི་མོ་ནི། ། ཁྱོད་ཞལ་མེ་ལོང་ལ་འཕོས་པའི། །
སྒྲིབ་བྱེད་གསར་པ་འདིས་བསྒྲིབས་ནས། ། ཉིད་ཞལ་གང་ཡིན་མཐོང་མ་
ནུས། ། ཞེས་པ་ཆོས་ཅན་འགོག་པའི་རྒྱན། ། བརྩེ་ཆེན་ཁྱོད་ཐུགས་འཁྲུགས་
པ་ཡི། ། ཆུ་འཛིན་གསར་པའི་རླབས་འཕྲོ་ཞིང་། ། སྐྱོན་ཞལ་འབྲུག་གི་སྒྲ་
སྒྲོགས་ཀྱང་། ། ཉེས་པ་མེད་པས་བདག་མི་འཇིགས། ། ཞེས་པའམ་ཡང་ན་
འདི་ལྟ་སྟེ་ ཞལ་མདངས་གསལ་བར་མི་སྟོན་ཅིང་། ། འཇམ་པའི་ ཕྱག་
རིངས་མི་སྐྱོང་ཡང་། ། ཁྱོད་ལ་ཁྲོ་བ་མི་མངའ་བའི། ། རྒྱུ་དེས་ཁོ་བོས་འདིར་
མི་སྙེམས། ། ཞེས་པ་རྒྱུ་འགོག་པ་ཡི་དཔེ། ། བཅོམ་ལྡན་ཞི་བའི་རྒྱ་མཚོར་
བཞུད། ། ནགས་ཀྱི་ཁུ་བྱུག་སྐྱོ་དབྱངས་ལེན། ། སྟོན་གྱི་སིར་བུ་ངད་ལྡང་
ཡང་། ། ལྷ་ཡུལ་དབེན་པར་མི་འགྲོ་ཅི། ། ཞེས་པ་འབྲས་བུ་འགོག་པའི་
རྒྱན། ། མགོན་ཁྱོད་ཆོས་དབྱིངས་མཛེས་མ་ཡི། ། ནགས་དེར་གཤེགས་ན་
མྱུར་དུ་གཤེགས། ། བདག་ཅག་མཐར་བྱེད་བདག་པོ་ཡི། ། གྲོང་དེ་ཁྱོད་ལ་
རྗེས་མི་ཆགས། ། ཞེས་པ་རྗེས་གནང་འགོག་པའོ། ། ཁྱོད་སྐུ་འོག་མིན་ཕོ་བྲང་
དེར། ། མྱུར་བར་གཤེགས་ན་ཟག་མེད་ཀྱི། ། བདེ་བ་མཆོག་དེར་དགྱེས་པར་
རོལ། ། བདག་ཅག་འཁོར་བའི་རྒྱ་མཚོར་དགའ། ། ཞེས་པ་དབང་གིས་
འགོག་པའོ། ། འགྲོ་ཀུན་བདེ་བ་དགེ་ཡིན་ཏེ། ། མགོན་གཅིག་བདེ་བ་དགེ་མ་
ཡིན། ། རྒྱལ་བ་གཤེགས་སམ་བཞུགས་གྱུར་ཀྱང་། ། གནས་སྐབས་དེ་འདྲར་
འགྱུར་བ་ལགས། ། ཞེས་པ་མ་གུས་འགོག་པའི་རྒྱུན། ། རྒྱལ་བ་གཤེགས་ན་
དགེ་བར་གཤེགས། ། གཤེགས་པའི་བཤུལ་རིང་བདེ་གྱུར་ཅིག ། བདག་ཅག་
འདོད་པའི་སར་གནས་པ། ། ཀུན་ཀྱང་འོག་མིན་དེར་རྗེས་འབྲང་། ། ཞེས་པ་



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 31
ཤིས་བརྗོད་སྒོ་ནས་འགོག ། བཅོམ་ལྡན་ཞིང་གཞན་ལ་དགྱེས་པ། ། ཉིད་ཀྱི་
གདུལ་བྱ་གཞན་འགའ་ཚོལ། ། བདག་ཅག་ཉོན་མོངས་ཀྱིས་གདུངས་པ། །
འདི་དག་ངན་སོང་ནགས་སུ་འགྲོ། ། ཞེས་པ་རྩུབ་མོའི་འགོག་པའི་དཔེ། །
རྒྱལ་པ་ཞིང་གཞན་ལྷ་ཡུལ་དུ། ། མྱུར་བར་གཤེགས་ཤིག་དལ་གྱུར་ན། ། མི་
རྣམས་ཁྱོད་དང་བྲལ་བ་ཡི། ། མྱ་ངན་ཞགས་པས་ཁྱོད་ཞབས་འཆིང་། ། ཞེས་
པ་འགྲོགས་བྱས་སྒོ་ནས་འགོག ། ཁྱེད་ཀྱི་བཞེད་དང་རྗེས་འཐུན་པས། །
གཤེགས་ཞེས་འཇེབ་པར་གསོལ་འདོད་ཀྱང་། ། རང་གི་འདོད་པས་ཚིག་
འཁྲུལ་ནས། ། མ་གཤེགས་ཞེས་འདིར་ཁྱོད་བཟོད་ཅིག ། ཅེས་པ་འབད་
པས་འགོག་པའི་རྒྱན། ། རྒྱལ་བ་ཞིང་གཞན་གཤེགས་རྩོམ་ནི། ། རང་གི་
ཐུགས་རྗེས་ཉིད་ལ་དྲིས། ། བདག་ཅག་ཁྱོད་ཀྱི་སྙིང་རྗེ་ཡི། ། ར་བའི་མཚམས་
ལས་འདའ་མི་བྱེད། ། ཅེས་པ་གཞན་དབང་གི་འགོག་རྒྱན། ། རྒྱལ་བ་ཁྱོད་
ཀྱིས་བདག་ལ་ནི། ། ཉིད་ཀྱི་བརྙེས་པའི་གོ་འཕང་དེ། ། དེ་རིང་གནས་འདིར་
བྱིན་ཅིག་དང་། ། མགོན་ཁྱོད་ཀྱི་གཤེགས་ལ་བཟོད་པར་གྱིས། ། ཞེས་པ་
ཐབས་ཀྱིས་འགོག་པའོ། ། ཞལ་གྱི་གཞུ་ལས་གཤེགས་ཞེས་པའི། ། རྩུབ་མོའི་
ཚིག་མདས་བདག་ལ་བསྣུན། ། ད་ནི་གཤེགས་པར་མ་གྱུར་ཀྱང་། ། བདག་
ཅག་གསོན་པའི་གོ་སྐབས་མེད། ། ཅེས་པ་ཁྲོ་བས་འགོག་པའོ། ། ཁྱོད་ཀྱི་ཞིང་
གཞན་གཤེགས་གྱུར་ན། ། བུང་བས་བདུད་རྩི་མ་འཐུང་ཞིང་། ། རྒྱན་དུ་མ་
བྱས་པདྨ་ནི། ། དགྲ་ཡི་རྫོང་དུ་ལྷུང་བ་བཞིན། ། ཞེས་པ་མྱ་ངན་གྱིས་འགོག་
པའོ། ། ཁྱོད་ཞལ་མཛེས་པ་མ་བལྟས་ཤིང་། ། ཁྱོད་གསུང་སྙན་པའང་མ་ཐོས་
པར། ། ན་ཚོད་མཐའ་དག་སོང་གྱུར་པས། ། ཁྱོད་ཀྱི་གཤེགས་རྩོམ་དེ་རིང་
གཤོལ། ། ཞེས་པ་འགྱོད་པས་འགོག་པའི་དཔེ། ། གསེར་གྱི་ལྷུན་པོ་ཁྲིར་
འཁོད་དམ། ། ཡང་ན་བཅོམ་ལྡན་ཐུབ་པ་ཉིད། ། གསུང་འདི་ཚངས་པའི་



32 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དབྱངས་འདྲ་བས། ། བརྗིད་ཆགས་གང་དེ་ལྷུན་པོ་མིན། ། ཞེས་འདི་ཐེ་ཚོམ་
འགོག་པའི་དཔེ། ། ཞལ་དཀར་བདུད་རྩི་སྤྲོ་བྱེད་ཅིང་། ། ཆོས་མིན་པདྨ་ལ་
སྡང་བའི། ། ཁྱོད་ཞལ་ཟླ་བ་འདི་ཡོད་བཞིན། ། རི་བོང་འཛིན་པས་ཅི་ཞིག་
བྱ། ། ཞེས་པ་སྦྱར་བས་འགོག་པའི་དཔེ། ། ཁྱོད་ཀྱིས་དྲེགས་པ་ཅན་གཞན་
ཀུན། ། མནན་ཀྱང་ཚིམ་པ་མེད་པ་ཅི། ། འོན་ཀྱང་རྒྱ་མཚོ་གཏིང་ཟབ་
ནི། ། ཆུ་ཡིས་ངོམས་པ་མེད་པར་མཐོང་། ། ཞེས་པ་དོན་གཞན་འགོག་པའི་
དཔེ། ། ཕོངས་པ་རྣམས་ཀྱིས་ཁྱོད་ལ་ནི། ། སྦྱིན་པ་པོ་ཞེས་མི་བསྟོད་དེ། །
སློང་མོ་བ་རྣམས་རང་གི་ནོར། ། ལེན་པར་བསམས་ནས་བདེ་བར་སྤྱོད། །
ཅེས་པ་རྒྱུ་ཡིས་འགོག་པའི་དཔེ། ། ཐུགས་རྗེ་ཆེ་ལྡན་རྒྱལ་བ་ལ། ། འགོག་
རྒྱན་ཉི་ཤུ་རྩ་གསུམ་གྱིས། ། མྱ་ངན་མི་འདའ་བཞུགས་གསོལ་བའི། ། དགེ་
དེས་འཆི་མེད་ལ་རེག་ཤོག ། འདོད་པའི་དངོས་པོ་འགའ་བཞག་ནས། ། དེ་
ཡི་སྒྲུབ་བྱེད་གཞན་བཀོད་པ། ། དོན་གཞན་བཀོད་པའི་རྒྱན་ཡིན་བརྒྱད། །
ཐུགས་རྗེ་ཆེ་ལྡན་རྒྱལ་བ་ཉིད། ། གཤེགས་པ་རྩོམ་པ་སུ་ཞིག་རྒོལ། ། ཕྱི་ནང་
དངོས་པོའི་རང་བཞིན་ནི། ། ངེས་པར་འཇིག་ལ་སུ་ཡིས་འགོངས། ། ཞེས་པ་
ཀུན་ཁྱབ་དོན་གཞན་བཀོད། ། གཏོང་ཡོད་ཅན་ལ་མ་བླངས་ཀྱང་། ། རང་གི་
བདོག་ཀུན་གཞན་ལ་སྟེར། ། ཆེན་པོ་རྣམས་ནི་མ་འདྲིས་ཀྱང་། ། མི་བསྲུན་
པ་ལ་བག་འབེབས་བྱེད། ། ཅེས་པ་ཁྱད་པར་ལ་གནས་པའི། ། དོན་གཞན་
བཀོད་པ་ཞེས་བྱ་བ། ། ཀུན་ལ་བཟོད་པས་སྲན་ཐུབ་ན། ། འཇིག་རྟེན་པ་
ཀུན་དགའ་བ་བསྐྱེད། ། ལང་ཚོ་ལྡན་པའི་མཛེས་སྡུག་གིས། ། ཀུན་གྱི་ཡིད་
འཛིན་བྱེད་མིན་ནམ། ། ཞེས་པ་སྦྱར་བའི་དོན་གཞན་བཀོད། ། ལེགས་
བཤད་ལྡན་པ་ཁྲོས་གྱུར་ཀྱང་། ། ཤེས་རབ་ཅན་གྱི་ཡིད་འཕྲོག་བྱེད། ། གཉིས་
སྐྱེས་དབང་ཕྱུག་དྲི་མ་དང་། ། ལྡན་ཡང་དཀར་བའི་ཆ་མི་སྒྲིབ། ། ཅེས་པ་



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 33
འགལ་བའི་དོན་གཞན་བཀོད། ། འདོད་ལྡན་རྣམས་ལ་ཞི་བའི་ནགས། །
སྙིང་གི་སྡུག་བསྔལ་སྤེལ་བའི་རྒྱུ། ། འོད་དཀར་ལྡན་པའི་བསིལ་ཟེར་གྱིས། །
འགའ་ལ་ཚད་པའི་ནད་དག་བསྐྱེད། ། ཅེས་པ་མི་འོས་དོན་གཞན་བཀོད། །
འདོད་པའི་ཡོན་ཏན་དགའ་མ་ཡིས། ། ཕ་རོལ་སེམས་ཀྱི་བུད་ཤིང་བསྲེག །
འདོད་པའི་མེ་དེ་སྲེག་ཟ་དང༌། ། སྲེག་པར་མཚུངས་པ་འདི་རིགས་སོ། །
ཞེས་པ་འོས་པའི་དོན་གཞན་བཀོད། ། འདོད་པའི་ཡོན་ཏན་ལ་སྲེད་ན། །
རང་སྙིང་གདུང་བ་འདི་བདེན་མོད། ། ཞི་བའི་དགོན་པ་ལ་ཆགས་པས། །
གདུང་བ་བསྐྱེད་པ་འདི་ཡ་མཚན། ། ཞེས་པ་འོས་ཤིང་མི་འོས་པའི། ། དོན་
གཞན་བཀོད་པ་ཞེས་བྱའོ། ། དངོས་པོ་མེད་ལ་ཆགས་པ་ཡིས། ། འཆིང་ན་
དངོས་པོ་སྨོས་ཅི་དགོས། ། ཟླ་བའི་འོད་ཀྱིས་སྲེག་བྱེད་ན། ། པདྨའི་གཉེན་
གྱིས་ལྟ་ཅི་སྨོས། ། ཞེས་པ་མི་འོས་ཤིང་མི་འོས་པའི། ། དོན་གཞན་བཀོད་པ་
ཞེས་བྱ་བ། ། རྣམ་པ་བརྒྱད་པོ་དེ་བཤད་དོ། །
མཚུངས་པའི་དངོས་པོ་གཉིས་བཤད་ནས། ། དེ་ཡི་ཁྱད་པར་ཤན་
འབྱེད་པ། ། ལྡོག་པ་ཅན་གྱི་རྒྱུན་ཞེས་བརྗོད། ། ཁྱོད་དང་རྒྱ་མཚོ་ཟབ་ཅིང་
ཡངས། ། འདུ་འགོད་མང་པོས་འཕེལ་འགྲིབ་མེད། ། ཁྱོད་ཞལ་ཡངས་པའི་
ཉི་མ་ལས། ། གསུང་གི་འོད་ཟེར་ཕྱོག་བཅུར་འཕྲོ། ། ཞེས་པ་གཅིག་གི་ལྡོག་
པ་ཅན། ། རིན་ཆེན་འབྱུང་གནས་དག་དང་ཁྱོད། ། མཚམས་ལས་མི་འདའ་
ལྷུན་ཅིང་སྡུག ། རྒྱ་མཚོ་དམའ་བའི་གཞི་ལ་འཁྱིལ། ། ཁྱོད་ཀྱིས་མཐོན་པོའི་
གོ་འཕང་བཟུང་། ། ཞེས་པ་གཉིས་ཀའི་ལྡོག་པ་ཅན། ། ཁྱོད་དང་ཉི་མ་
མཐོང་བ་དང་། ། བླང་དོར་གསལ་བར་སྟོན་པས་མཚུངས། ། འཆར་ནུབ་
རེས་ཀྱིས་འཇོག་པ་དང་། ། འཆར་ནུབ་མེད་པས་ཁྱོད་གཉིས་འགལ། ། ཞེས་
པ་སྦྱར་བའི་ལྡོག་པ་ཅན། ། རྟག་ཏུ་ཕན་པར་སེམས་པ་དང། ། འོད་སྟོང་



34
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འབྱུང་གནས་ཡིན་མོད་ཀྱང་། ། བཅུ་གཉིས་ཁྱིམ་ལས་མི་འདའ་བའི། ། ཉི་མ་
ཁྱོད་ཀྱི་ཟླ་བོ་མིན། ། ཞེས་པ་འགོག་པ་ཅན་ཞེས་པའི། ། ལྡོག་པ་ཅན་གྱི་དཔེ་
ཡིན་དྲང་། ། ཤིང་རྟའི་ཁྲི་ལ་རབ་འདུག་ཅིང་། ། མང་པོའི་དཀྱིལ་ན་བརྗིད་
ཆགས་ཀྱང་། ། འགའ་ཞིག་ཚ་བས་གདུངས་པའི་ཕྱིར། ། རྟ་ལྗང་ཅན་དེ་ཁྱོད་
ལས་དམན། ། ཞེས་པ་གཏན་ཚིགས་བཀོད་པ་ཡི། ། ལྡོག་པ་ཅན་གྱི་དཔེ་ཡིན་
ནོ། ། སྔར་བཤད་དེ་དག་སྒྲ་ཟིན་གྱི། ། ལྡོག་པ་ཅན་གྱི་དཔེར་བཤད་ལ། །
དོན་གྱིས་གོ་བའི་ལྡོག་པ་ཅན། ། གཞན་གྱི་དཔེ་ཡང་བཤད་བྱ་བ། ། ཁྱོད་ཀྱི་
ཞལ་དང་ཉི་མ་ཡི། ། ཁྱད་པར་ཉི་མ་མཁའ་ལ་གནས། ། ཁྱོད་ཞལ་ཁྱོད་ཀྱི་
གདོང་པ་ལས། ། གཞན་དུ་འཕོ་བ་ག་ལ་སྲིད། ། ཉི་མ་ལ་ནི་མཐོན་མཐིང་
མིག ། སྨིན་ལེགས་རི་མོས་མཚན་པ་མེད། ། ཁྱོད་གདོང་མཛེས་བྱེད་མིག་
གཉིས་པོ། ། སྨིན་མའི་མེ་ཏོག་མདངས་ཀྱིས་མཚོན། ། སྔར་བཤད་དེ་དག་
འབྱེད་བྱེད་ཆོས། ། མི་མཚུངས་པ་ཡི་ལྡོག་པ་ཅན། ། དེ་ནས་འབྱེད་བྱེད་
མཚུངས་པ་ཡི། ། མཚུངས་ཚུལ་དོན་གྱིས་གོ་བར་བཤད། ། ཁྱོད་ཀྱི་ཞལ་དང་
ཉི་མ་གསལ། ། མངའ་མདངས་གང་ཞིག་འོད་ཟེར་འཕྲོ། ། ཉི་མ་བཅུ་གཉིས་
ཁྱིམ་དུ་འཕོ། ། ཁྱོད་ཀྱིས་ས་ཆེན་བཅུ་གཉིས་བགྲོད། ། རབ་དཀར་ངང་མོ་ཆུ་
ཡི་རྒྱུན། ། ཁྱོད་ཞལ་དཀར་བ་འཇིག་རྟེན་རྒྱན། ། ཉི་མའི་འོད་ཀྱིས་མུན་སེལ་
ཞིང་། ། བལྟ་བྱའི་གནས་ལ་སྒྲིབ་བྱེད་པའི། ། འགྲོ་བའི་ཡིད་ཀྱི་མུན་པ་
ནི། ། མཁྱེན་པའི་སྣང་བ་གཅིག་གིས་སེལ། ། ཞེས་པ་རིགས་མཐུན་ལྡོག་པ་
ཅན། ། བཅུ་དགུ་རྣམ་པར་བཤད་ཟིན་ཏོ། །
རབ་ཏུ་གྲགས་པའི་རྒྱུ་བཟློག་ནས། ། རྒྱུ་གཞན་ཤུགས་ལ་རབ་སྟོན་
པ། ། དེ་ནི་སྲིད་པ་ཅན་ཞེས་བྱ། ། མ་བཀུག་འཁྱོག་པ་དབང་པོའི་གཞུ། །
རྨ་མེད་འབིགས་པ་ཚིག་གི་མདའ། ། མ་གྲུངས་དྭངས་པ་རང་གི་སེམས། །



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 35
འདི་གསུམ་ དབྱར་ གྱི་ དགའ་སྟོན་ ཡིན། ། མ་བྲིས་མཚན་དཔེའི་ རི་མོ་
གསལ། ། མ་བཏེག་གཙུག་ཏོར་ཀུན་ལས་མཐོ། ། མ་གཤམས་གཡུལ་ལས་
རྒྱལ་བ་ནི། ། རྒྱལ་བ་ཁྱོད་ཀྱི་ཡ་མཚན་ནོ། །
དངོས་པོ་འགའ་ལ་བསམ་བྱས་ནས། ། དེ་དང་མཚུངས་པའི་དངོས་པོ་
གཞན། ། བརྗོད་པ་བསྡུས་པ་ཅན་ཞེས་བྱ། ། འགྲོ་རྣམས་གཉིད་ལས་སད་པ་
དང་། ། མ་བསྐུལ་ཉི་མ་ངང་གིས་འཆར། ། འགྲོ་རྣམས་གཉིད་ཀྱིས་མྱོས་པ་
དང་། ། ཉི་མས་རང་གི་མལ་སྟན་འཛིན། ། ནགས་ཀྱི་ཁུ་བྱུག་སྙན་སྒྲོགས་
མོད། ། ཁྱིམ་བྱ་རང་གི་སྟེགས་ནས་ཟེར། ། ངང་པའི་རྒྱལ་པོ་བཞིན་བཟང་དེ།
། འོ་མའི་ཆུ་གཏེར་དབུས་ན་རྩེ། ། དྲེགས་འདོད་ཆུ་སྐྱར་གཞོན་ནུ་ཡང་། །
ལྟེང་ཀའི་དབུས་ན་རྒྱལ་པོ་བཞིན། ། བདུད་རྩི་འཛིན་པའི་ལང་ཚོ་ཅན། །
དར་ལ་བབ་པའི་པདྨར་རོལ། ། རེས་འགའ་ཛཱ་ཏའི་མེ་ཏོག་ཀྱང་། ། དོན་
འདི་གང་ལ་བསམ་པ་སོམས། ། དེ་ཡི་དབྱེ་བ་དཔེར་བརྗོད་ན། ། ཁྱད་པར་
ཅན་ཙམ་ཐ་དད་ཀྱང་། ། ཁྱད་ཆོས་རྣམ་པ་མཚུངས་པ་ནི། ། རྩ་བ་རབ་
བརྟན་འབྲས་བུ་ཡི། ། ཁུར་གྱིས་ཕོངས་པའི་རེ་སྐོང་ཞིང་། ། ཀུན་ཀྱང་དགའ་
བ་ཉེར་སྤེལ་བ། ། དཔག་བསམ་ལྗོན་པ་འདི་ཡ་མཚན། ། ཁྱད་གཞི་ཐ་དད་
ཁྱད་པར་ཆོས། ། འགའ་ཞིག་ཐ་དད་འགའ་ཞིག་ནི། ། ཐ་མི་དད་པའི་དཔེ་
བཤད་པ། ། རྒྱ་ཁྱོན་ཁོར་ཡུག་རབ་ཡངས་ཤིང་། ། རྣམ་བཀྲའི་མེ་ཏོག་ཕྲེང་
མཛེས་གཡོ། ། ཕྱོགས་རྣམས་ཀུན་ནས་ཡིད་འོངས་པ། ། གྲིབ་བསིལ་གཡོ་
ལྡན་འདི་ངོ་མཚར། ། ཆུ་སྲིན་ཚོགས་ཀྱིས་མ་གང་ཞིང་། ། རྟ་གདོང་མེ་ཡིས་
མ་མནན་པའི། ། རང་བཞིན་བཟང་པོའི་ཆུ་གཏེར་ནི། ། གོང་ནས་གོང་དུ་
འཕེལ་བ་ཡི། ། ཞེས་པ་སྔོན་མེད་བསྡུས་པ་ཅན། །
འཇིག་རྟེན་མཚམས་ལས་བརྒལ་གྱུར་པའི། ། རྒྱུན་གང་བརྗོད་འདོད་



36
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཀྱིས་སྦྱར་བ། ། ཕུལ་བྱུང་རྒྱན་གྱི་དམ་པ་ཡིན། ། དངུལ་དཀར་གསལ་བའི་མེ་
ལོང་ཅན། ། ག་བུར་གཞོན་ནུའི་གོས་གྱོན་ཞིང་། ། ཙན་དན་བྱུག་སྤོས་ཀྱིས་
བསིལ་བའི། ། ཁེངས་ལྡན་མ་འདི་ཟླ་བའི་འོད། ། མ་ཡིན་རབ་དཀར་ངང་མོ་
ནི། ། ཨནྡ་རྙིལ་གྱི་མཚོར་ཞུགས་པ། ། ཞེས་པ་ཡིན་ནོ་དབྱེ་བ་ནི། ། ཚང་ར་
གསེར་གྱི་སྟེགས་བུ་དང་། ། རབ་གང་ནུ་མའི་དངུལ་བུམ་གྱི། ། བར་ན་སྐེད་
པའི་ཆུ་སྐྱེས་ནི། ། ཡོད་དམ་མེད་ཅེས་ཐེ་ཚོམ་ཅན། ། ཞེས་པ་ཐེ་ཚོམ་ཕུལ་
བྱུང་དཔེ། ། ཉི་མའི་འོད་ཀྱིས་ནམ་མཁའ་ཡི། ། ཁོར་ཡུག་རྒལ་ཀྱང་ས་ཆེན་
གྱི། ། ཁྱོན་ལས་གཞན་དུ་མི་འདའ་བ། ། ཨེ་མ་ས་འདི་ཤིན་ཏུ་ཡངས། །
ཞེས་པ་གྲགས་པའི་ཕུལ་བྱུང་དཔེ། ། །
དེ་ལས་ གཞན་ཡང་བཤད་བྱ་བ། ། ལྕེ་བརྒྱ་ ལྡན་ པའི་ཆུ་ འཛིན་
གྱིས། ། གྲགས་པའི་ཐིགས་པ་ཉེར་བླངས་ཤིང་། ། ཕྲིན་ལས་ཆུ་བོ་བརྒྱ་ཕབ་
ཀྱང་། ། ཡོན་ཏན་ཆུ་གཏེར་མི་ཟད་པ། ། བྱེད་པོས་གསར་དུ་བསྐྲུན་མིན་
ནམ། ། རྙེད་བཀུར་ཁྲི་ལ་རབ་འཁོད་ནས། ། གྲགས་པའི་གདུགས་དཀར་
གཡོ་ལྡན་ཞིང་། ། བསྟོད་ པའི་བསིལ་ ཡབ་སྟོབ་མཁས་ པས། ། མངོན་
བསྔགས་བསྔགས་ཀྱང་མི་སྲེད་པ། ། ལུས་མེད་དཔུང་གིས་ཕྱག་བྱས་སམ། །
ཐོས་པའི་བཞིན་མཛེས་གཡོ་ལྡན་ཞིང་། ། རྣམ་དཔྱོད་ལང་ཚོའི་ལྗོན་པ་ལ། །
གྲགས་པའི་འཁྲི་ཤིང་གིས་འཁྲིལ་ཀྱང་། ། འདོད་པའི་ཆང་གིས་མི་མྱོས་པ། །
ཉག་ཕྲན་བདག་པོ་ལས་རྒྱལ་ལམ། ། སྙན་གྲགས་ཆུ་བོ་བརྒྱ་ཕྲག་གི། ། ཞགས་
པས་ཕྱོགས་བརྒྱར་དྲངས་བསྲངས་ཀྱང་། ། གཏིང་ཟབ་བློ་གྲོས་མི་སྒུལ་བ། །
འདི་ནི་ཁྱོད་བློའི་རྒྱ་མཚོ་མིན། ། རབ་བརྟན་གསེར་གྱི་ལྷུན་པོ་ཡིན། ། རྙེད་
བཀུར་ཞགས་པས་མ་བཅིངས་ཤིང་། ། ཆོས་བརྒྱད་སྟན་ལ་མི་འདུག་པར། །
འཆད་རྩོད་རྩོམ་པའི་མལ་སྟན་ལས། ། རྣམ་པ་གཞན་དུ་མི་གཡོ་བ། ། གསུང་



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 37
རབ་ཆང་གིས་མྱོས་སམ་ཅི། ། གང་དེ་དངོས་པོའི་གནས་ཚུལ་ལས། ། རྣམ་པ་
གཞན་དུ་རྟོག་བྱེད་པ། ། དེ་ནི་རབ་རྟོག་ཅེས་པའི་རྒྱུན། ། བདེ་འབྱུང་གཙུག་
རྒྱན་ཤར་བ་ན། ། འདབ་བརྒྱ་མི་བཞད་ངོ་ཟུམ་པ། ། ཉི་མས་ཟླ་བའི་ཆ་ཤས་
ནི། ། བཅོམ་པའི་འཁོན་ལན་ཉི་མའི་གཉེན། ། པད་དཀར་དེ་ལ་བསླན་པར་
ངེས། ། ཉི་མ་ཤར་ཚེ་ཀུ་མུ་ཏ། ། ངོ་འཛུམ་གནག་པ་རྒྱུ་ཅི་ཞིག ། ཀུ་མུད་
གཉེན་གྱི་ཆ་ཤས་དག ། ཉི་མས་བཅོམ་པའི་འཁོན་ལན་ཡིན། ། ཚེས་ཀྱི་
བཞིན་མཛེས་ཤར་བ་ན། ། ཉི་མ་མལ་དུ་ཉལ་བ་ཅི། ། ཡར་ངོའི་ཚེས་ལ་
བཞིན་བཟངས་མས། ། ཉི་མའི་དཔག་བསམ་ལ་འཁྲི་ནས། ། འདོད་པའི་
ཁྱིམ་དུ་ཉལ་དེས་ལན། ། དཔྱིད་དུས་ཉི་ཟེར་འབར་བ་ན། ། རྒྱ་མཚོ་ལྷག་
པར་འཕེལ་བ་ཅི། ། ཉི་མའི་འོད་ཀྱིས་ནམ་མཁའ་ཡི། ། དབང་སྔོན་ཞུ་བ་
འཁྱིལ་བར་ངེས། ། སྟོན་དུས་ཟླ་བ་ཤར་བ་ན། ། བདུད་རྩིའི་ཆུ་གཏེར་གང་
བ་ཅི། ། ཆུ་ཤེལ་དཀར་པོ་ཆུ་གཏེར་གྱི། ། དབུས་སུ་སོང་བས་མ་ཡིན་
ནམ། ། ནགས་ཀྱི་དགའ་མ་དཔག་བསམ་ལ། ། རྟག་པར་འཁྲི་བའི་རྒྱུ་ཅི་ཞིག།
ཡལ་གའི་ལང་ཚོ་རབ་རྒྱས་ཤིང་། ། མེ་རྟོག་བཞིན་མདངས་གསལ་བས་
སོ། ། བཅོམ་ལྡན་ཐུགས་མཚོ་ཉག་གཅིག་གིས། ། དགེ་ལེགས་ཆུ་ཆེན་བཞི་
བསྡུད་པ། ། ཁོང་རང་གཅིག་པུའི་བང་མཛོད་ནས། ། ཀུན་གྱི་ཕོངས་པ་སེལ་
བས་ཡིན། ། ཉིན་བྱེད་ཟེར་གྱིས་འཐུངས་པའི་ལྷག ཡིད་འོངས་ཟླ་ཚེས་
གཞོན་ནུ་ནི། ། ནུབ་རིའི་ཤིང་རྟ་ལ་ཞོན་ནས། ། ཤར་གྱི་ཕྱོགས་སུ་དལ་བུས་
རྒྱུ། ། ཉི་གཞོན་བུ་མོའི་མཚར་སྡུག་གིས། ། མལ་དུ་ཉལ་བའི་ཟླ་ཚེས་ནི། །
ངོ་ཚའི་གདོང་པ་རབ་ཉམས་ནས། ། ནུབ་རིའི་རྩེ་མོར་དལ་གྱིས་བབས། །
ཞེས་སོགས་རིགས་པས་བརྟགས་ལ་སྦྱར། །
རྒྱུ་ཞེས་བྱ་བ་བྱེད་པ་པོ། ། དངོས་དང་དངོས་མེད་མཚར་བ་ཡི། ། རྒྱུ་



38 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཡི་དབྱེ་བ་རྣམ་པ་གསུམ། ། དངོས་པོ་སྐྱེད་བྱེད་རྒྱུ་དང་ནི། ། ཤེས་བྱེད་དབྱེ་
བས་རྣམ་པ་གཉིས། ། དང་པོ་ལ་གསུམ་འགྲུབ་པ་དང་། ། རྣམ་འགྱུར་ཐོས་
པའི་དབྱེ་བས་སོ། ། དང་པོ་ལ་གཉིས་དངོས་པོ་དང་། ། དངོས་མེད་འགྲུབ་
པར་བྱེད་པའོ། ། རྣམ་དཔྱོད་མ་ལ་ཡ་རླུང་གིས། ། ལེགས་བཤད་ཙན་དན་
ལྗོན་པ་ཡི། ། འདབ་མ་སྐྱོད་པར་བྱེད་པ་འདི། ། བློ་གསལ་དགའ་བ་བསྐྱེད་
པའི་རྒྱུ། ། ཞེས་པ་འགྲུབ་པའི་རྒྱུ་ཡི་དཔེ། ། རིག་གནས་ཡོངས་འདུའི་འགྲམ་
པ་ལ། ། རྣམ་དཔྱོད་སུམ་རྩེན་ལག་པ་ཡིས། ། དལ་བུར་གཏར་བའི་བདུད་རྩི་
ནི། ། ལྟོ་འགྲོའི་མགྲིན་པ་ཉམས་པ་རྒྱུ། ། ཞེས་པ་རྣམ་པར་འགྱུར་བའི་
རྒྱུ། ། གཞན་གྱི་ལེགས་བཤད་ཨཏྤལ་ཕྲེང་། ། རྣམ་དཔྱོད་མིག་ཟུར་གྱིས་
མནན་ནས། ། ཚིག་མདས་ཁྱད་གསོད་ལྟར་བྱེད་ཀྱང་། ། བསྒྲིམས་ཏེ་རྣམ་
པར་བརྒྱུད་པ་ཡོད། ། ཡིད་ལ་བསམ་པ་གཞན་བྱས་ནས། ། སྦྲང་ཆང་མི་
འཐུང་ཞེས་བརྗོད་ཀྱང་། ། འཛུམ་དཀར་སོར་མོ་ལ་བརྒྱུས་པའི། ། མིག་ཟུར་
ལྕགས་ཀྱུས་ལེན་པ་མེད། ། ཅེས་པ་ཐོབ་པ་རྒྱུ་ཡི་དཔེ། ། ནམ་མཁའི་བུ་མོ་
ལང་ཚོ་ཅན། ། ནུབ་རིའི་མལ་བསྟན་འཁོད་མ་ཐག ། ཆ་ཤས་མ་ཉམས་ཟླ་
བཞིན་གྱི། ། འོད་དཀར་ཕྲེང་བ་སྤེལ་བ་ཡོད། ། ཅེས་པ་དུས་ཀྱིས་ཤེས་བྱེད་
རྒྱུ། ། ལེགས་བཤད་གཏམ་ལ་ཆགས་པ་ནི། ། བཞིན་མདངས་གསལ་བའི་
མིག་འཕྲུལ་ཞིང་། ། སེ་གོལ་མཉམ་པའི་ཏོག་སྒྲ་དང་། ། ངོ་མཚར་ཅན་གྱི་
ཚིག་ལས་ཤེས། ། ཞེས་པ་གཞན་སེམས་དཔོག་པའི་རྒྱུ། ། ཁྱོད་ཀྱི་མཁྱེན་རབ་
པད་དཀར་ནི། ། ཚིག་ལེགས་ཤིང་རྟའི་ཁྲིར་བཞུགས་པའི། ། དོན་བཟང་
འོད་ཀྱི་ཕྲེང་བ་ཅན། ། སྤེལ་ལེགས་ཉི་མའི་མདངས་ཀྱིས་མཚོན། ། ཞེས་པ་བྱ་
བ་མཚོན་པའི་དཔེ། ། སློབ་དཔོན་མཁས་པ་མ་བསྟེན་ཅིང། ། རིག་པའི་
གནས་ལ་མ་སྦྱངས་པས། ། གང་ལའང་བློ་གྲོས་མ་ཕྱོགས་པ། ། འདི་ཡིས་ཁྱོད་



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 39
བློ་ངེས་པར་གདུངས། ། ཞེས་པ་དངོས་མེད་རྒྱུ་ཡི་དཔེ། ། ལེགས་བཤད་ལང་
ཚོའི་རི་མོ་ནི། ། གསལ་བར་བྲིས་པ་མ་ཡིན་ན། ། རྣམ་དཔྱོད་ལྡན་པའི་སྨིན་
ལེགས་མ། ། གྲང་མོའི་ཆུ་ཡིས་མཐར་བྱར་འགྱུར། ། ཞེས་པ་མ་ཡིན་དགག་
པའི་དཔེ། ། མཚར་བའི་རྒྱུ་ལ་རྣམ་པ་ལྔ། ། ཁྱོད་ཀྱི་ལེགས་བཤད་ལྕགས་ཀྱུ་
ནི། ། བློ་གསལ་འགའ་ལ་འཕངས་པ་ན། ། མ་འཕངས་གཞན་གྱི་བློ་གྲོས་
ཀྱང་། ། མགྱོགས་པར་བཟུང་བ་འདི་ངོ་མཚར། ། ཞེས་པ་རིང་བའི་རྒྱུ་ཡི་
དཔེ། ། ཁྱོད་ཀྱི་ལེགས་བཤད་མཚར་སྡུག་གི། ། མགྲིན་པའི་ཁྲི་ལ་འཁོད་པ་
དང་། ། ཁོ་བོའི་རྣམ་དཔྱོད་མེ་ལོང་གི། ། ངོས་ལ་ལྷན་ཅིག་ཤར་བྱས་པ། །
ལྷན་ཅིག་ སྐྱེས་ པའི་ རྒྱུ་ཡི་དཔེ། ། འཆར་ ཁའི་མདངས་གསལ་ཁྱོད་ཞལ་
ནས། ། བསྡུས་དོན་ས་ཆེན་བཅད་ཙམ་གྱིས། ། ལེགས་བཤད་རྒྱ་མཚོ་ལྷག་
པར་གང། ། ཚིག་དོན་ཟླ་བ་དལ་གྱིས་ཤར། ། ཞེས་པ་འབྲས་བུ་སྔར་སྐྱེས་
རྒྱུ། ། ཁྱོད་ཞལ་ཉི་མའི་དཀྱིལ་འཁོར་ལ། ། སྒྲིབ་བྱེད་སྤྲིན་གྱིས་མ་བསྒྲིབས་
པ། ། མཐོང་མ་ ཐག་ ཏུ་ ས་སྐྱོང་རྣམས། ། ལག་ པའི་ པད་མོ་ཟུམ་པར་
བྱེད། ། ཅེས་པ་རིགས་པ་མིན་པའི་རྒྱུ། ། ཞབས་སེན་ཟླ་འོད་གཞོན་ནུ་
མ། ། ས་སྐྱོང་གཙུག་གི་ཀུ་མུད་མཚོར། ། ལྷུང་མ་ཐག་ཏུ་ལག་པ་ཡིས། །
པད་མོ་ཟུམ་པར་བྱེད་པ་དགེ། ། ཞེས་པ་རིགས་པའི་རྒྱུ་ཡིན་ནོ། ། །
བསམ་པའི་དོན་དེ་མི་བརྗོད་པར། ། ལུས་ཀྱི་བརྡ་ཙམ་བསྟན་པ་
ནི། ། ཕྲ་མོ་ཡིན་ནོ་དེ་ཡི་དཔེ། ། འདོད་ལྷ་འགའ་ཞིག་ཆགས་པ་ཡིས། །
ཟུང་མིག་བུང་བ་སྤྲོ་བྱེད་ན། ། འཛུམ་གྱི་པད་དཀར་མདངས་ཀྱིས་བསྡུ། །
དགའ་བའི་མཁུར་འཛུམ་ གཡོ་ ལྡན་ན། ། ཟུར་མིག་ལྕགས་ཀྱུ་རིང་པོས་
འཛིན། ། ཞེས་སོགས་རིགས་པས་སྦྱར་བར་བྱ། །
ཆ་ཤས་གཞན་གྱི་དངོས་པོ་ཡི། ། རང་བཞིན་གསལ་བར་སྒྲིབ་བྱེད་



40 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པ། ། ཆ་ཡི་རྒྱན་དུ་གྲགས་པ་སྟེ། ། རང་སྙིང་ལང་ཚོ་ལྡན་མ་ལ། ། ངེས་པར་
སོང་བ་སྒྲིབ་འདོད་ནས། ། སྲིང་མོ་ཁྱོད་ཀྱི་མིག་ངོས་ལ། ། རྩུབ་མོའི་རྡུལ་
དག་སོང་ཞེས་སམ། ། མཛེས་མ་མཐོང་བའི་ཀུན་དགའ་ཡིས། ། མཆི་མ་
འབབ་པ་སྒྲིབ་འདོད་ནས། ། ཁོ་བོའི་མིག་ཏུ་རྡུལ་སོང་ཞེས། ། མཁས་པར་
ཟེར་བ་དེ་ལས་སོགས། ། དགོན་པ་ཞི་བའི་ནགས་ཁྲོད་ན། རྩེ་དགའི་གྲོགས་
ཀྱིས་ཁྲོད་བོར་ཞིང། ། རྙེད་དང་བཀུར་སྟིས་ཁྱོད་བཏང་ནས། ། ཁེངས་པ་
སྐྱུངས་པ་ཁྱོད་གཅིག་དམན། ། ཞེས་པ་སྨད་པའི་ཆ་ཡིས་བསྒྲིབས། ། གྲགས་
པའི་ཁྲི་ལ་རབ་འདུག་ནས། ། རྙེད་བཀུར་ནོར་བུའི་བསིལ་ཡབ་འཆང་། །
རྟག་ཏུ་བརྩེ་ཞིང་དགའ་བ་ཡིས། ། རྣམ་རོལ་དགེ་སློང་ཁྱོད་རྒྱལ་པོ། ། ཞེས་
པ་བསྟོད་པའི་ཆ་ཡིས་བསྒྲིབས། །
ཁྱད་གཞི་དངོས་པོ་རྣམས་ཀྱི་ནི། ། ཁྱད་ཆོས་རིམ་པ་ལྟར་མཚོན་
པ། ། རིམ་པ་ཅན་གྱི་རྒྱན་དུ་བསྔགས། ། དབྱངས་ཅན་དཔལ་མོའི་འཛུམ་
དཀར་དང་། ། སྙན་གོང་འཛེགས་པའི་སྤྱན་དཀྱུས་དང་། ། ཞི་ཞིང་སྒེག་པའི་
བཞུགས་སྟངས་ཀྱིས། ། པད་དཀར་ཕྲེང་བ་སྐྱོང་བྱེད་ཅིང་། ། སྙན་གོང་
ཨཏྤལ་ཟིལ་གྱི་མནན། ། འགྲོ་རྣམས་དབང་དུ་སྡུད་ཅེས་སམ། ། སྐུ་གསུང་
ཐུགས་ཀྱི་གསང་བ་ནི། ། འཁྲུལ་མེད་ཅ་ཅོ་ག་ལ་མངའ། ། མཉམ་པར་བཞག་
པ་མི་གཡོ་བ། ། ཁྱོད་ལ་རྟག་པར་ཕྱག་བགྱིའོ། །
མཆོག་ཏུ་དགའ་བ་བསྐྱེད་པ་ནི། ། དགའ་བའི་རྒྱན་དུ་བཤད་པ་
སྟེ། ། འདི་ནི་ཉམས་ཀྱི་བྱེ་བྲག་ཡིན། ། ཡིད་འོང་རྣམས་དང་ལྡན་པ་ནི། །
ཉམས་ལྡན་རྒྱུན་དུ་བཤད་པ་ཡིན། ། རབ་མཛེས་རྨ་བྱའི་ཁྲི་འཁོད་པའི། །
སྨིན་ལེགས་དྲུག་ ལྡན་ཁྱིམ་དེར་འོངས། ། དེ་འདྲའི་དགའ་བ་ཡ་མཚན་
ཅན། ། ཁྱོད་ཉིད་མདུན་དུ་འོངས་དང་མཚུངས། ། ལེགས་བཤད་འཁྲི་ཤིང་



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 41
གཞོན་ནུ་ཡིས། ། རྣམ་དཔྱོད་ཡིད་འོངས་ལྗོན་པ་ལ། ། རྟག་པར་འཁྲི་བའི་
དགའ་སྟོན་འདིས། ། མིའམ་ཅི་མོའི་རེག་འཇམ་འཕྲོག ཅེས་པ་འདི་ནི་
དགའ་བའི་ཉམས། ། དབྱངས་ཅན་ཞལ་གྱི་པདྨ་ལ། ། འདྲེན་བྱེད་བུང་བའི་
རྣམ་རོལ་གྱིས། ། བདུད་རྩི་འཐུང་བ་འདི་བཏང་ནས། ། འདབ་བརྒྱའི་སྐྱེད་
ཚལ་གསར་པས་ཅི། ། ཞེས་པ་སྒེག་པའི་ཉམས་ལྡན་ནོ། ། མཐར་བྱེད་གཤིན་
རྗེ་མི་ཟད་པ། ། སྲོག་ལ་རྔམ་པའི་མཆེ་བ་ཅན། ། མཆོང་ཞིང་རྒྱུག་པ་མདུན་
འོངས་པའི། ། ལུས་ཅན་འདི་དག་སྲོག་འཚོ་མ། ། ཞེས་པ་དྲག་པོའི་ཉམས་
ལྡན་ནོ། ། དཔུང་ཚོགས་ཡན་ལག་མ་བཤམས་ཤིང་། ། ཁོང་ཁྲོ་མཚོན་ཆ་མ་
བརྡར་བར། ། འཁོར་བའི་གཡུལ་ངོར་བཟློག་པ་ཡི། ། འཇིག་རྟེན་ལས་
འདས་དཔའ་བོ་ཁྱོད། ། རྗེས་འཇུག་སློབ་བུའི་དཔུང་ཚོགས་ནི། ། ཡན་ལག་
བཞི་པོ་རབ་བཏེགས་ནས། ། རྣམ་དཔྱོད་ཤིང་རྟ་ཁྲིར་འདུག་པ། ། ཁྱོད་ནི་
ཆོས་ཀྱི་རྒྱལ་པོ་འོས། ། ཞེས་པ་དཔའ་བའི་ཉམས་ལྡན་ནོ། ། པད་མའི་མལ་
སྟན་འཇམ་པོ་ལ། ། བདུད་རྩི་འཚོ་བ་བསྟབ་འོས་པའི། ། དྲིན་ཆེན་མ་དེ་
གཤིན་རྗེའི་ཁ། ། མི་བཟད་དེར་སོང་འདི་བཟོད་དམ། ། ཞེས་པ་སྙིང་རྗེའི་
ཉམས་ཡིན་ནོ། ། མི་ཤེས་མཐར་བྱེད་ཁྱོད་ཀྱིས་ནི། ། རལ་གྲིས་བསད་པའི་
གཏི་མུག་གི། ། ཆེ་ན་སྨྱོན་པའི་ཁྲག་རྣམས་ནི། ། ཡེ་ཤེས་ཐོད་རློན་སྣོད་ཀྱི་
འཐུངས། ། ཞེས་པ་མི་སྡུག་ཉམས་ལྡན་ནོ། ། ལྷ་མོའི་མཛེས་སྡུག་འོད་ཉིད་
ཀྱིས། ། ཨུཏྤལ་ཕྲེང་བ་རྙིངས་སམ་ཅི། ། ཟུར་མིག་མདའ་དེ་སྙན་ཤལ་
གྱི། ། རྒྱན་ཕྲེང་མཛའ་བོ་ལ་འཕངས་སམ། ། ཅེས་པ་རྒོད་པའི་ཉམས་ལྡན་
ནོ། ། ལོ་མའི་གུར་ཁང་འཐིབས་པོ་ན། ། འཁྲི་ཤིང་དགའ་མས་དམ་འཁྲི་
བའི། ། ལང་ཚོ་ལྡན་པའི་ལྗོན་ཕྲེང་ལ། ། མ་ལི་གསར་པས་བཞད་ཅིང་
རྒོད། ། མེ་ཏོག་ནོར་བུའི་བསིལ་ཡབ་ཀྱི། ། ཏོག་ཅན་ལོ་མའི་གདུགས་མཛེས་



42 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
ཀྱི། ། ཕྲེང་བས་བརྒྱན་པའི་ནགས་ཁྲོད་ཀྱི། ། ཁང་བཟང་ཡིད་འོངས་འདི་
ཡོད་ཀྱི། ། ཞེས་པ་འདི་འདྲ་ངོ་མཚར་རྒྱུན། ། བརྒྱ་བྱིན་ཁྲོས་པའི་རྡོ་རྗེ་
ནི། ། རྩེ་མོ་བརྒྱ་བའི་ཤུགས་འཆང་དེས། ། མི་བསྲུན་སྟོབས་ལྡན་དཔུང་
བཅས་པ། ། ས་འོག་མུན་པའི་འོག་ཏུ་བཅུག ། ཅེས་པ་འཇིགས་སུ་རུང་བའི་
རྒྱན། །
བརྒྱ་བྱིན་ཁྲོས་ པའི་ རྡོ་ རྗེ་ ཡིས། ། ལྷ་མིན་ཡུལ་ནས་འབྱིན་ནུས་
ཀྱང་། ། མུན་པའི་མལ་དུ་ཉལ་བ་ན། ། མཛངས་པའི་སྟབས་ཀྱིས་བདེ་བར་
བཞག ཅེས་པ་གཟི་བརྗིད་ཅན་གྱི་དཔེ། ། ལང་ཚོ་ཅན་དག་དལ་བར་
བཞུགས། ། ཁོ་མོས་ས་ཧ་ཀ་ར་ཡི། ། སྙེ་མ་ཁུ་བྱུག་གིས་ཟོས་པ། ། དལ་བུས་
བཟློག་པར་འགྱིའོ་ཞེས། ། གཞན་གྱི་འདོད་དོན་བསྒྲུབ་བྱའི་ཕྱིར། ། གྲངས་
བརྗོད་པ་ཡི་དཔེ་ཡིན་གྲང་། ། སྒྲུབ་པར་དཀར་བའི་བྱ་བ་ཞིག། ། སྒྲུབ་བྱེད་
ནུས་པ་ཕུན་ཚོགས་པ། ། གང་དེ་ཀུན་ཏུ་ཕན་པའི་རྒྱན། །
རེ་ཐག་བཅད་པས་སློང་མོ་པས། ། ཕྱུག་པོའི་རྐང་པར་ཕྱག་བྱེད་
པའི། ། ཚིག་མདའ་བཟོད་པར་དཀའ་བ་དེ། ། འབྱོར་ལྡན་སྙིང་ལ་འདོད་
ལྟས་བསྣུན། ། ཉི་མས་སྤངས་པའི་ས་ཆེན་འདི། ། མུན་པར་གྱུར་ནས་རབ་
རྨོངས་པ། ། དེ་ཚེ་འོད་དཀར་བརྒྱ་ལྡན་འདི། ། བརྒྱ་བྱིན་གྱིས་ནི་གསར་དུ་
བྱིན། ། ཞེས་པ་ཀུན་ཏུ་ཕན་པའི་དཔེ། །
རྒྱ་ཆེ་བ་དང་བརླང་བ་ཡིས། ། གང་དེ་ཆེན་པོར་མཚོན་བྱེད་པ། ། རྒྱ་
ཆེ་བ་ཡི་རྒྱན་དུ་བཤད། ། ལང་ག་མགྲིན་བཅུ་མཐར་བྱེད་པའི། ། དཔའ་བོ་
ར་མ་ཎ་དེ་ནི། ། བླ་མའི་ཞལ་ལས་མི་འདའ་བས། ། ཆེན་པོ་ངང་ཚུལ་གསལ་
བར་བསྟན། ། ཤིང་རྟ་བཅུ་པས་རྒྱལ་སྲིད་ནི། ། དྲང་སྲོང་བྷ་ར་ཏར་བྱིན་
ནས། ། དགྲ་བོ་འཇོམས་པའི་བུ་ལ་ནི། ། ནགས་སུ་སོང་ཞེས་བརྗོད་པར་



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 43
གྲགས། ། རིན་ཆེན་རྩིག་པ་ལ་འཕོས་པའི། ། གཟུགས་བརྙན་བརྒྱ་ཡིས་
བསྐོར་གྱུར་པའི། ། མགྲིན་བཅུའི་བདག་ཉིད་དེ་ཁོ་ན། ། ཧ་ནུ་མ་དས་
བརྟགས་ནས་ཤེས། ། བུད་མེད་མཛངས་མ་བརྒྱས་བསྐོར་བའི། ། ཀོང་ཇོའི་
བུ་མོ་བྷོ་ཊ་ཡི། ། བློན་པོ་མཛངས་པས་བརྟགས་ཞེས་གྲགས། ། ཞེས་པ་འདི་
དག་རིམ་བཞིན་དུ། ། བསམ་པའི་བདག་ཉིད་རྒྱ་ཆེ་དང་། ། བརླིང་བ་ཡི་ནི་
རྒྱ་ཆེ་བ། ། བསྙོན་ནས་བརྗོད་བྱའི་ཁྱད་པར་ནི། ། འགའ་ཞིག་སྟོན་པ་བསྙོན་
དོར་རྒྱུན། ། རྒྱལ་བ་ལ་ནི་མཁྱེན་བརྩེ་ཡི། ། མདའ་གཉིས་པོ་ལས་མེད་པ་
མིན། ། འདོད་ལྷའི་དཔུང་ལས་རྒྱལ་བྱེད་པའི། ། དཔུང་ཚོགས་ཡན་ལག་
བཞི་ཡང་ཡོད། ། ཅེས་པ་ཆོས་ལ་བསྙོན་པའོ། ། མ་ལ་ཡ་རླུང་ཤིང་རྟ་ལ། །
ཉེ་བར་ཞོན་པའི་ཙན་དན་དྲི། ། ཟླ་འོད་འཇམ་པོའི་གོས་ཅན་འདིས། ། གང་
འདིར་མེ་ཡིས་རང་བཞིན་སྤྲོ། ། ཞེས་པ་ཡུལ་གྱི་བསྙོན་དོར་ཡིན། ། བཞིན་
བཟང་ལྡན་པའི་རི་བོང་ཅན། ། བདུད་རྩིའི་འོད་ཅན་ཡིན་པར་གྲགས། །
གང་གི་སྙིང་ལ་འདོད་པ་ཡིས། ། ཕོངས་པའི་ཆད་པ་རབ་སྐྱེད་བྱེད། ། ཅེས་
པ་རང་བཞིན་བསྙོན་དོར་རོ། ། དཔེ་ཡི་བསྙོན་དོར་ལ་སོགས་ནི། ། གོང་དུ་
བཤད་ཟིན་དེ་དག་གོ། །
ཚིག་གཅིག་གིས་ནི་བརྗོད་བྱའི་དོན། ། མང་པོ་སྦྱར་བ་སྦྱར་བའི་
རྒྱན། ། གཙུག་རྒྱན་ལ་གནས་ཡིད་འོང་བ། ། འཇམ་པའི་གསུང་ཟེར་སྙོམས་
པ་ཡིས། ། འཇིག་རྟེན་ཀུན་གྱི་ཡིད་འཛིན་པ། ། འདི་ནི་རྒྱལ་བའི་ལམ་ལ་
གནས། ། ཞེས་པས་རྒྱལ་དང་ཟླ་བ་ཡི། ། དོན་གཉིས་གོ་བར་བྱེད་པ་
ཡོད། ། དེ་ཡི་དབྱེ་བ་འདི་ལྟར་ཟུང་། ། དོན་གཉིས་བྱ་བ་གཅིག་པ་དང་། །
བྱ་བ་ཐ་དད་མི་འགལ་དང་། ། བྱ་བ་ངེས་པར་འགལ་བ་དང་། ། སྦྱར་ཡང་
ངེས་པར་བཟུང་བ་དང་། ། ངེས་པར་བཟུང་བས་གཞན་འགོག་དང་། ། ཁྱད་



--
44 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཆོས་ཆོས་ཅན་གཉིས་ཀ་ལ། ། མི་འགལ་བ་དང་འགལ་བ་དང་། ། དཔེར་
བརྗོད་རིམ་བཞིན་བསྟན་བྱ་བ། ། ཟུར་མིག་ལྕགས་ཀྱུ་རིང་པོ་དང་། ། དལ་
བར་རྒྱུ་བའི་ཕོ་ཉ་མོ། ། གཉིས་ཀས་མཛའ་མོ་འགུགས་པ་ཡི། ། བྱ་བ་གཅིག་
ལ་འཇུག་པར་བྱེད། ། ཡིད་འོངས་ཆགས་པའི་འཕེལ་བ་དང་། ། འཇམ་ཞིང་
གསལ་བའི་འཚེར་བག་ཅན། ། ཁུ་བྱུག་དང་ནི་མཛེས་མ་གཉིས། ། མཐོང་
དང་རེག་བྱར་མི་འགལ་དཔེ། ། ཚད་པས་ལུས་ཀྱི་དྲོད་འཕེལ་ཞིང་། ། དམར་
འོད་འཁྱུག་པའི་ཞལ་ལྡན་པ། ། ཚ་ཟེར་ཅན་དེའི་ནུས་པ་དང་། ། ལེགས་
པར་ཤར་བ་མཉམ་དུ་བྱས། ། ཞེས་པ་ཉི་མ་ཆགས་པ་ལ། ། སྦྱར་ཡང་བྱ་བ་
འགལ་བ་དཔེ། ། ཤིང་རྟ་ལ་ཞོན་དམར་འོད་ཅན། ། ཚ་བའི་ཟེར་གྱིས་ལུས་
གདུང་བ། ། དགའ་བའི་པདྨ་རྒྱས་བྱེད་འདི། ། མཚན་མོའི་ཐུན་ལ་ངེས་པར་
ཤར། ། ཞེས་པས་ཉི་དང་ཆགས་པ་གཉིས། ། བརྗོད་ཀྱང་ཅིག་ཤོས་ངེས་པར་
བཟུང་། ། མགྲིན་པའི་ནང་ནས་སྙན་སྒྲོགས་ཤིང་། ། མྱོས་པའི་མིག་གཉིས་
དམར་ཞིང་འཕྲུལ། ། མཛའ་བོ་འགུགས་པའི་ལུས་འགྱུར་ཅན། ། མདའ་
ཡབ་ངོས་ལ་རྒྱུའོ་ཞེས། ། ཕུ་རོན་དགའ་མ་བཟུང་བས་ན། ། མི་མོ་འགོག་
པར་བྱེད་པ་ཡིན། ། ཉི་མ་དང་ནི་རྒྱལ་པོ་གཉིས། ། གཟི་བརྗིད་ལྡན་དང་
ཀུན་ལ་སྙོམས། ། ཤིང་རྟར་ཞུགས་ནས་ཡུལ་ཀུན་མྱུལ། ། འཆར་ཁའི་ཕུན་
ཚོགས་ལྟད་མོ་ཡིས། ། འཇིག་རྟེན་པ་ཀུན་དགའ་བར་བྱེད། ། ཅེས་པ་ཆེན་པོ་
གཉིས་ཀྱིས་ནི། ། ཁྱད་ཆོས་མི་འགལ་བ་ཡི་དཔེ། །
རྒྱལ་པོ་ དང་ནི་ ཟླ་ བ་ གཉིས། ། གཟི་བརྗིད་ ལྡན་ཞིང་བྲམ་ཟེས་
བཀུར། ། ཞལ་མདངས་གསལ་ཞིང་ཉམས་མི་མངའ། ། མཐོན་པོའི་ཁྲི་ལ་
རྟག་པར་བཞུགས། ། ཞེས་པ་ཁྱད་ཆོས་འགལ་བའི་དཔེ། །
རྒྱུ་ཡི་ཁྱད་པར་མ་ཚང་ཡང་། ། འབྲས་བུ་བསྐྲུན་པའི་ནུས་པ་ནི། །



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 45
བརྗོད་པ་ཁྱད་པར་འཕགས་པའི་རྒྱན། ། མེ་ཏོག་གཞུ་ཅན་ཁྱོད་ཀྱི་མདའ། །
རྩུབ་མོ་མ་ཡིན་རྣོ་བའང་མིན། ། དེ་ལྟར་ན་ཡང་ས་གསུམ་ལས། ། རྣམ་པར་
རྒྱལ་བ་འདི་ཡ་མཚན། ། ཞེས་པ་ཡོན་ཏན་བྲལ་བའི་དཔེ། ། ལྷ་མིན་བུ་མོ་མ་
ཡིན་ཞིང་། ། མིའམ་ཅི་མོ་ག་ལ་ཡིན། ། དེ་ལྟ་ན་ཡང་བདེ་འབྱུང་གི། །
དཀའ་ཐུབ་བཟློག་པ་འདི་བྱས་སོ། ། ཞེས་པ་རིགས་དང་བྲལ་པའི་དཔེ། ། ཁྲོ་
གཉེར་དཔུང་ཚོགས་མ་བསྡུས་ཤིང་། ། མཆེ་བའི་ཞགས་པ་མ་བརྐྱང་བར། །
དགྲ་བོ་ཕྱི་ཕྱིར་ཕྱོགས་བྱེད་པའི། ། དགྲ་ཐབས་ཤེས་འདི་དཔའ་བོ་ཡིན། །
ཞེས་པ་བྱ་བ་བྲལ་བའི་དཔེ། ། དཔུང་ཚོགས་ཡན་ལག་བཞི་མེད་ཅིང་། །
དཔའ་ཞིང་རྔམ་པའི་སྡང་མེད་པར། ། མིག་ཟུར་གཅིག་པུས་འཇིག་རྟེན་
ལས། ། རྣམ་པར་རྒྱལ་བའི་དབྱངས་ཅན་མ། ། ཞེས་པ་རྫས་དང་བྲལ་བའི་
དཔེ། ། ཤིང་རྟའི་འཁོར་ལོ་མི་མཉམ་ཞིང་། ། ཁ་ལོ་བ་ཡི་ཡན་ལག་
ཉམས། ། རྟ་ཡང་ཟུང་དུ་མ་སྦྲེལ་བར། ། མཁའ་ལ་མགྱོགས་པར་འགྲོ་བ་
ཡིན། ། ཞེས་པ་རྒྱུ་དང་བྲལ་བ་ཡི། ། ཁྱད་པར་བརྗོད་པའི་དཔེ་ཡིན་ནོ། །
ཁྱད་ཆོས་མཚུངས་པར་སྦྱར་བ་ནི། ། མཚུངས་པར་སྦྱར་བའི་རྒྱུན་ཡིན་
ཏེ། ། ཁྱེད་དང་ལྷ་ཡི་དབང་པོ་དང་། ། ཁྱོད་ཀྱི་མཚོན་དང་དབང་པོ་ཡི། །
རྡོ་རྗེ་ཁོ་ན་རང་གི་ནི། ། མི་མཐུན་ཕྱོགས་ལས་རྣམ་པར་རྒྱལ། ། ཞེས་པ་ཡོན་
ཏན་མཚུངས་པའི་དཔེ། ། འབྲུག་གི་ཕྲེང་བའི་སྒྲ་དབྱངས་དང་། ། གློག་གི་
རོལ་རྩེད་མེ་ཏོག་དང་། ། སྨིན་ལེགས་ལྡན་པའི་རེག་འཇམ་ནི། ། སྐད་ཅིག་
ཉིད་ཀྱིས་རྣམ་པར་གཡོ། ། ཞེས་པ་སྐྱོན་རྣམས་མཚུངས་པའི་དཔེ། །
དངོས་པོ་འགལ་བ་རྣམས་འགྲོགས་པ། ། དེ་ནི་འགལ་བའི་རྒྱུན་ཡིན་ཏེ་
དེ་ཡི་དབྱེ་བ་དྲུག་བཤད་བྱ། ། སྟོན་གྱི་ནམ་མཁའ་དྭངས་པ་ན། ། ངང་པའི་
རྒྱལ་པོ་དབྱངས་སྙན་ཞིང་། ། གདུགས་མཛེས་གཡོ་ལྡན་རྨ་བྱའི་སྐད། ། རྣ་



46 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བའི་བཅུད་རྣམས་འཕྲོག་པར་བྱེད་ ཅེས་པ་ཁྱད་གཞི་སོ་སོ་ཡི། །བྱ་བ་
འགལ་བའི་དཔེ་ཡིན་གྲང་། ། ཆུ་འཛིན་གསར་པའི་རླབས་ཕྲེང་གིས། ། ནམ་
མཁའི་མཛེས་པ་ཕྲོགས་ནས་ནི། ། རང་གི་མཛེས་པ་རྣམ་པར་སྤེལ། ། ཞེས་པ་
ཡོན་ཏན་འགལ་བའི་དཔེ། ། སྐུ་སྨད་སྦོམ་ཞིང་སྐུ་སྐེད་ཕྲ། ། ནུ་མ་མཐོ་ཞིང་
གསུང་གདངས་དམའ། ། མཁུར་ཚོས་དམར་ཞིང་ཤ་མདངས་དཀར། ། དྲི་
ཞིམབསིལ་བས་གཞན་སྲེག་བྱེད། ། ཅེས་པ་རྫས་དང་འགལ་བའི་དཔེ། །
ཙན་དན་དཀར་པོའི་དྲི་བསུང་དང་། ། ཟླ་བའི་འོད་ཟེར་སྤྲོ་མཛད་མས། །
འགའ་ཞིག་ཡིད་ལ་ཚད་པ་ཡི། ། གདུང་བ་བསྐྱེད་པར་བྱས་ཞེས་པ། ། ལས་
དང་ཡོན་ཏན་འགལ་བའི་དཔེ། ། དབྱངས་ཅན་ལྷ་མོའི་ལུས་དྲོད་ཀྱིས། །
རེག་པར་མིན་པ་འགའ་ཞིག་གིས། ། ལུས་ལ་ཚད་པའི་མེ་འབར་ཞིང་། །
ཡིད་ཀྱི་སྐོམ་པ་བསལ་ཞེས་པ། ། གཞི་གཅིག་བྱ་བ་འགལ་བའི་དཔེ། ། མགྲིན་
བཅུ་ཤིང་རྟ་བཅུ་པ་ཡི། ། བུ་མོ་དག་ལ་རབ་སོང་ནས། ། རཱ་མ་ཎ་ལ་བརྟེན་ནོ་
ཞེས། ། ཡིད་བརྟན་བྱེད་པོ་སུ་ཞིག་ཡོད། ། ཅེས་པ་སྦྱར་བའི་འགལ་བ་
ཅན། །
གང་ཞིག་གཞན་ལ་སྨད་འདོད་ནས། ། སྐབས་མིན་གཞན་ལ་བསྟོད་པ་
ནི། ། སྐབས་མིན་བསྟོད་པའི་རྒྱན་ཅེས་བྱ། ། སེང་གེས་བསྲུང་བའི་ནགས་
ཁྲོད་ན། ། དུལ་བའི་རི་དྭགས་གཞོན་ནུ་དག ། བསགས་བསྲུང་མི་དགོས་ཁ་
ཟས་ཀྱི། ། སྨན་གྱིས་བདེ་བར་འཚོ་དེ་དགེ། །
སྨད་པ་ ལྟ་བུས་ཡོན་ཏན་ནི། ། སྒྲོགས་ པ་ཟོལ་ བསྟོད་རྒྱན་ ཅེས་
བཤད། ། མིའུ་ཐུང་གིས་ཀྱང་ས་གསུམ་པོ། ། རྣམ་པར་མནན་པ་མ་ཡིན་
ནམ། ། དྲེགས་ལྡན་རྒྱལ་པོས་ས་གསུམ་ལས། ། རྣམ་པར་རྒྱལ་བ་ཅི་ཡ་
མཚན། ། སྔོན་ཚེ་ཁྱོད་ཀྱི་ཚུལ་ཁྲིམས་དང་། ། སྦྱིན་པའི་དམག་དཔུང་རྩུབ་མོ་



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 47
ཡིས། ། རྒྱལ་པོ་གཞན་གྱི་དཔའ་འཕྲོགས་ནས། ། མཐོན་པོར་བཞུགས་པ་
འདིར་རིགས་སམ། ། དྲེགས་ལྡན་ཁྱོད་ཀྱི་ང་རྒྱལ་ནི། ། ལྷུན་པོའི་སྤོ་ལ་བསྙེག་
མི་དགོས། ། ཁྱོད་ཀྱི་ཞབས་མཐིལ་རི་མོ་ནི། ། ས་ཆེན་གཞི་ལས་མཉམ་པར་
བྲིས། ། །
དེ་དང་མཚུངས་པའི་འབྲས་བུ་གཞན། ། སྟོན་པ་ངེས་པར་བསྟན་པ་
ཡིན། ། འཇམ་པའི་རང་བཞིན་ལྷ་གཅིག་གིས། ། ཐོར་ཅོག་མིག་སྨན་
མདངས་འཛིན་པ། ། ཆགས་པའི་བུད་ཤིང་བསྲེག་པ་ཡི། ། དུ་བ་འཁྱིལ་བར་
གསར་བར་མཚོན། ། ཁྲོ་མཛད་ལྷག་པའི་ལྷ་གང་གིས། ། རལ་གྲི་མེ་རི་དམར་
གསལ་བ། ། ཞེ་སྡང་མཐར་བྱེད་བསད་པ་ཡི། ། ཁྲག་གི་རི་མོ་ཡིན་པར་
མཚོན། ། ཉི་མའི་འོད་ཀྱིས་པདྨ་ཡི། ། གེ་སར་རྣམ་རྒྱལ་དགོད་བྱེད་པ། །
འཆད་རྩོད་རྩོམ་པའི་འོད་ཟེར་གྱིས། ། བསྟན་པའི་སྐྱེད་ཚལ་རྒྱས་པར་
མཚོན། ། ཐུན་མཚམས་དབུ་མོས་དྲག་པོ་ཡི། ། ཅོད་པན་སྤྱི་བོར་བླངས་པ་
ནི། ། མི་མཁས་ རྣམས་ ཀྱང་ ཆེན་པོ་ཡི། ། རྗེས་ སུ་ འཇུག་ པ་ ཉེ་ བར་
མཚོན། ། །
ཆོས་ཅན་མང་པོའི་ཡོན་ཏན་རྣམས། ། ལས་རྣམས་ལྷན་ཅིག་བརྗོད་པ་
ནི། ། ལྷན་ཅིག་བརྗོད་པའི་རྒྱན་ཡིན་ནོ། ། མཁས་པའི་ལེགས་བཤད་དལ་
འགྲོ་ཅན། ། ཆུ་བོ་བཞི་དང་ལྷན་ཅིག་འབབ། ། ཉི་ཟླས་སྤངས་པའི་གོས་
འཆང་མ། ། མ་མཁས་བློ་དང་ལྷན་ཅིག་འཇུག ཅེས་པ་ཡོན་ཏན་ལྷན་ཅིག་
བརྗོད། ། ཤེས་རབ་ལྡན་པའི་འཇུག་པ་ནི། ། ཉི་མའི་འོད་དང་ལྷན་ཅིག་
འཕོ། ། མི་མཁས་རྣམས་ ཀྱི་མུན་པ་ནི། །རྒྱུ་སྐར་ཕྲེང་ ལྡན་མ་དང་
འགྲོགས། ། བྱ་བ་ཐ་དད་ལྷན་ཅིག་བརྗོད། ། ནགས་ཀྱི་ཁུ་བྱུག་སྙན་སྒྲོགས་
དང་། ། ཙན་དན་བསིལ་བའི་དྲི་བཟང་དང་། ། དཔྱིད་ཀྱི་དགའ་བ་ཉེར་



48 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
སྤེལ་བ། ། འདི་དག་མཉམ་དུ་ལྷག་པར་འཕེལ། ། ཞེས་པ་བྱ་བ་གཅིག་ཉིད་
ནི། ། ལྷན་ཅིག་བརྗོད་པའི་དཔེ་ཡིན་ནོ། །
ཕན་ཚུན་བསྣོལ་ཞིང་བརྗེས་པ་ནི། ། ཡོངས་སུ་བརྗེས་པའི་རྒྱན་ཡིན་
དཔེ། ། ཁྱོད་སྔོན་སྦྱིན་པའི་ཤིང་རྟ་ཡིས། ། ལོངས་སྤྱོད་ཛ་ཧུའི་བུ་མོ་
བླངས། ། ཁྱོད་ཀྱི་ཐུགས་རྗེའི་རྒྱུན་ཆེན་ནི། ། ཕངས་པ་མེད་པར་གཞན་ལ་
སྦྱིན། ། གཞན་གྱི་གྲགས་པའི་པད་དཀར་གྱི། ། དོ་ཤལ་རིང་པོ་ཁྱོད་ཀྱིས་
བསྣམས། ། ཁོ་བོའི་རྣམ་དཔྱོད་ལག་པ་ཡིས། ། ཁྱོད་ལ་གཅེས་པའི་ལེགས་
བཤད་ནོར། ། འགའ་དག་མ་བྱིན་པར་ཡང་བླངས། ། དེ་ལ་ལྷག་པར་དགྱེས་
པ་དང་། ། བརྩེ་བའི་ལྕགས་ཀྱུ་རིང་པོ་ཡིས། ། བདག་སྙིང་དད་པའི་གླང་པོ་
དང་། ། རབ་གུས་ཀུ་མུད་ཕྲེང་བ་ནི། ། གཙུག་རྒྱན་འོད་དང་ལྷན་ཅིག་
དྲངས། །
མངོན་པར་འདོད་པའི་དངོས་པོ་ལ། ། སྨོན་པས་ཤིས་པ་བརྗོད་པ་
ཡིན། ། ཉོན་མོངས་མི་བསྲུན་དཔུང་བཅོམ་ནས། ། དངོས་འཛིན་དབང་
རིམ་ལ་འགོངས་ཏེ། ། ཡོན་ཏན་རྣམ་རྒྱལ་ཁང་བཟང་ལ། ། གོམ་སྟབས་
གྲིམས་པོས་འཇུག་བྱེད་ཤོག ། མི་སྡུག་དྲག་པོའི་ཉམས་ཀྱིས་ནི། ། གཞན་སྡེ་
དྲེགས་པའི་དཔུང་བཅོམ་ནས། ། སྒེག་ཅིང་སྙིང་རྗེ་ཉམས་ཀྱིས་ནི། ། རང་སྡེ་
རྗེས་སུ་འཛིན་བྱེད་ཤོག །
རྒྱན་རྣམས་མི་འདྲ་བསྲེས་ པ་ནི། ། སྤེལ་མའི་ རྒྱན་ དུ་ བརྗོད་ པ་
ཡིན། ། ཁྱོད་ཞལ་རང་བཞིན་མཛེས་པ་མཆོག ཟླ་བའི་འོད་ལྟར་འཛུམ་ཕྲེང་
གསལ། ། དེ་ནས་ཟླ་བའི་དཔལ་ལ་ཡང་། ། འགོང་ནུས་ཉི་མའི་ཞལ་ལྡན་
མ། ། ཕན་ཚུན་ལྟོས་པའི་སྤེལ་མར་བཤད། ། ཁྱོད་སྐུ་རང་བཞིན་ཉིད་ཀྱིས་
མཛེས། ། གང་གསུངས་ཚངས་པའི་དབྱངས་ལྟར་སྙན། ། ཉིད་ཐུགས་རྒྱ་



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 49 །
མཚོའི་ཁེངས་པ་འཕྲོག ། ཕྲིན་ལས་ནམ་མཁའི་མཐའ་དང་འགྲོགས། ། ཞེས་
པ་ཕན་ཚུན་མི་ལྟོས་པའི། ། སྤེལ་མར་བཤད་པ་འདི་ཟུང་ཞིག ། །
ཚིག་རྣམས་ཕན་ཚུན་ལྟོས་པ་ལས། ། དངོས་སུ་བརྗོད་པ་མ་ཡིན་
པའི། ། ཁྱད་པར་ཟབ་མོ་གཞན་གོ་བ། ། དེ་ནི་དགོངས་པ་རྒྱན་ཞེས་
གྲགས། ། དང་པོར་ཐུགས་མཆོག་རབ་བསྐྱེད་དེ། ། བར་དུ་ཚོགས་གཉིས་
རྫོགས་བྱས་ནས། ། ལྷུན་གྲུབ་རྒྱུན་མི་ཆད་པ་ཡི། ། ཕྲིན་ལས་ཅན་ལ་ཕྱག་
འཚལ་ལོ། ། ཞེས་པ་མཆོད་ཡུལ་སངས་རྒྱས་སུ། ། གོ་བར་བྱེད་པ་དགོངས་
པའི་རྒྱན། ། དོན་རྒྱན་སུམ་ཅུ་རྩ་ལྔ་པོ། ། སོ་སོའི་དབྱེ་བ་དང་བཅས་པ། །
ཤིན་ཏུ་གོ་བར་སླ་བ་ཡི། ། ཚིག་དང་རྒྱུན་གྱི་སྒོ་ནས་ནི། ། མ་ལུས་རྒྱས་པར་
བཤད་པ་འདིས། ། སྒྲ་དང་སྡེབ་སྦྱོར་མི་ཤེས་པའི། ། བྱིས་པ་ཡིས་ཀྱང་སྙན་
ངག་གིས། ། གནས་ལ་བློ་གྲོས་དཀར་བར་འགྱུར། ། ཚིག་རྒྱན་གྱི་བསྟན་
བཅོས་མེ་ལོང་ལ་འཇུག་པའི་སྒོ་ཞེས་བྱ་བ་ལས། ། དོན་རྒྱན་རྣམ་པར་བཤད་
པའི་ལེའུ་སྟེ་དང་པོའོ།། །།
ལྷ་དབང་ལྷ་ཡི་གར་མཁན་མ་དེ་བཞིན། ། བཞིན་བཟང་བཞིན་གྱི་རྣམ་
འགྱུར་སྤྲོ་མཁན་མ། ། མ་ལྟར་མ་ལུས་འགྲོ་ལ་བརྩེ་བའི་དབྱངས། ། དབྱངས་
ཅན་དབྱངས་ཀྱི་ཕྲེང་བ་སྤེལ་ཁྱོད་སྤྱོན། ། སྒྲ་ཡི་རྒྱན་ཅེས་བྱ་བ་གསུམ། །
སྤྱིར་བཏང་ཟུང་ལྡན་ཙམ་པོ་དང་། ། ཁྱད་པར་བྱ་དཀའི་བྱེ་བྲག་དང་། །
དབྱངས་སོགས་ངེས་པའི་བྱ་དཀའོ། །
དང་པོ་རྣམ་པ་དྲུག་ཡིན་ཏེ། ། རྐང་པའི་དང་པོར་ཟུང་ལྡན་དང་། །
བར་དང་ཐ་མའི་ཟུང་ལྡན་དང་། ། ཐོག་མཐའ་སྦྱར་བའི་ཟུང་ལྡན་དང་། །
ཀུན་ཏུ་ཟུང་ལྡན་འདྲེས་པ་ཡི། ། ཟུང་ལྡན་བཟློག་པའི་ཟུང་ལྡན་ནོ། ། དང་
པོ་གསུམ་ལའང་ཆོད་པ་ཡི། ། ཟུང་ལྡན་ཆོད་པའི་ཟུང་ལྡན་དང་། ། ཆོད་



50 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཅིང་མ་ཆོད་པའི་ཟུང་ལྡན། ། དང་པོ་རྣམ་པ་བཞི་ཡིན་ཏེ། ། རྐང་པ་གཅིག་
པ་གཉིས་པ་དང་། ། གསུམ་པ་བཞི་པ་ལ་ཡོད་དོ། །
བརྒྱ་ཕྲག་བརྒྱ་བྱིན་གྱིས་མཆོད་པའི། ། ཐུབ་པ་ཉིད་དང་དམ་པའི་
ཆོས། ། འཕགས་ཚོགས་དེ་ཡི་ཡོན་ཏན་དང་། ། ངོ་མཚར་འཕྲིན་ལས་མཐའ་
ཡས་སོ། ། ཐུབ་པའི་ཞབས་སེན་དམར་འོད་ནི། ། ཉེ་དབང་དབང་པོའི་
གཙུག་གི་རྒྱན། ། བསྟན་པ་འཆི་མེད་བདུད་རྩི་དང་། ། དགེ་འདུན་པད་
དཀར་ཕྲེང་བ་ཡང་། ། ཁོ་བོས་གཙུག་རྒྱན་ནོར་བུའི་ཁྲིར། ། ངལ་སྟེགས་
མཛད་པའི་སློབ་དཔོན་ནི། ། ཤེས་རབ་ཤེས་བྱའི་གནས་ལ་འཕྲོ། ། ཐུགས་
རྗེས་འགྲོ་རྣམས་རྗེས་སུ་འཛིན། ། མཁས་པ་ཁྱོད་ཀྱིས་བཤད་པ་དང་། ། མང་
པོ་དག་ལ་བརྩོད་པ་དང་། ། རྩོམ་པའི་ཕྲེང་བ་དེ་སྦྱར་བས། ། བློ་གསལ་བློ་
མཚོའི་རླབས་ཕྲེང་སྤེལ། ། ཞེས་པ་རྐང་གཅིག་ཟུང་ལྡན་ནོ། །
ཤེས་རབ་ཤེས་རབ་ཅན་གྱི་མཆོག་དང་མཉམ། ། རྫུ་འཕྲུལ་རྫུ་འཕྲུལ་
དབང་པོ་དེ་དང་མཚུངས། ། རྟ་ཐུལ་ཇི་བཞིན་འགྲོ་བ་འདུལ་མཁས་པའི། །
མཚུངས་མེད་དགེ་བའི་བཤེས་དེ་མཆོད་པར་འོས། ། མཁས་པ་མཁས་པའི་
དབང་པོ་དབྱིག་གཉེན་དང་། ། བཙུན་པ་བཙུན་པའི་མཆོག་གྱུར་ཡོན་ཏན་
འོད། ། བཟང་པོ་བཟང་པོའི་མཆོག་གྱུར་ཞི་འཚོ་དང་། ། ཀུན་ནས་མཚུངས་
པ་དེ་ལ་ཕྱག་བགྱིའོ། ། གང་གང་དོན་ལ་སྦྱངས་པའི་བློ་གྲོས་དང་། ། དེ་དེ་
གསལ་བར་སྟོན་པའི་གསུང་དབྱངས་ཀྱིས། ། ལ་ལ་མིན་པ་ཐམས་ཅད་དད་
པའི་ཆོས། ། ཡང་ཡང་འདོམས་པ་དེ་ལ་ཕྱག་བགྱིའོ། ། ཞེས་པ་བར་དུ་མ་
ཆོད་པའི། ། ཐོག་མའི་ཟུང་ལྡན་ཡིན་ནོ་ཀྱེ། ། ཀུན་མཁྱེན་མཁྱེན་པའི་དབང་
པོ་ འཇམ་ པའི་ དབྱངས། ། ཐུགས་ རྗེས་ རྗེ་ བཙུན་ དམ་ པ་ སྤྱན་ རས་
གཟིགས། ། མཐུ་སྟོབས་སྟོབས་ཀྱི་དབང་ཕྱུགས་རྡོ་རྗེ་འཛིན། ། དེ་དག་དག་



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 51
པ་མིན་པའི་འགྲོ་བ་འདྲེན། ། ཞེས་པ་བར་གྱི་ཟུང་ལྡན་ནོ། །
ཡ་རབས་འདི་དག་ཨ་ལ་ལ། ། མ་རབས་དེ་ཚོ་ཨུ་ཧ་ཧ། ། ཅོལ་ཆུང་
འདི་ཀུན་ཨེ་ཧེ་ཧེ། ། དཔའ་བོ་འདི་བ་ཨོ་ཧོ་ཧོ། ། ཞེས་པ་ཐ་མའི་ཟུང་ལྡན་
ནོ། ། དེ་ལའང་རྐང་པ་རེ་རེ་དང་། ། རྐང་པ་བཞི་ཀའི་ཟུང་ལྡན་སྦྱོར། ། དེ་
དག་མ་ཆོད་ཟུང་ལྡན་ཡིན། ། །
དེ་ནས་ཆོད་པའི་ཟུང་ལྡན་ལ། ། རྐང་པ་གཉིས་ལ་ཡོད་པ་དང་། །
གསུམ་དང་བཞི་ཀ་ལ་ཡོད་པའི། ། དཔེར་བརྗོད་རིམ་བཞིན་བཤད་བྱ་བ། །
ཨ་ལ་ལ་བའི་སློབ་དཔོན་དང་། ། ཨ་ལ་ལ་བའི་ལེགས་བཤད་ཀྱི། ། དགའ་
སྟོན་འདི་འདྲ་སློབ་མ་ཡི། ། ཡིད་ཀྱི་རེ་བ་སྐོང་བྱེད་ཡིན། ། འགྲོ་ཀུན་འགྲོ་
ཀུན་འདྲེན་པས་དྲངས་པ་བཞིན། ། འགྲོ་ཀུན་འགྲོ་ཀུན་ཁྱིམ་དུ་མ་ཆགས་
པར། ། འགྲོ་ཀུན་འགྲོ་ཀུན་གནས་ལ་རབ་ཐར་ནས། ། ཐམས་ཅད་མཁྱེན་
པའི་གོ་འཕང་དེར་བགྲོད་ ཤོག ། ལྷ་ དབང་ ལྷ་ དབང་ ཉིད་ ཀྱི་ སྟན་ལ་
འདུག ། ལྷ་ དབང་ ལྷ་ དབང་མིན་ པ་ ཐམས་ ཅད་ གནོན། ། ལྷ་ དབང་
ལྷདབང་ཚངས་པ་ཇི་བཞིན་དུ། ། ལྷ་དབང་ལྷ་དབང་ཞེས་བྱར་ཀུན་ལ་
གྲགས། ། དེ་དག་བར་དུ་ཆོད་པ་ཡི། ། ཐོག་མའི་ཟུང་ལྡན་ཡིན་ནོ་ཀྱེ། །
དེ་ནས་དབུས་ཀྱི་ཟུང་ལྡན་དཔེ། ། མིག་སྔར་རབ་མཛེས་མཛེས་པའི་སྐུ་
བྱད་དང་། ། རྣ་བར་གང་མཛེས་མཛེས་པའི་གསུང་དབྱངས་དང་། ། ཡིད་ལ་
ལེགས་མཛེས་མཛེས་པའི་ཐུགས་བློ་ཅན། ། རྗེས་འཇུག་ཀུན་མཛེས་མཛེས་
པའི་ཕྲིན་ལས་མཆོག །
དེ་ནས་བར་དུ་ཆོད་པ་ཡི། ། ཐ་མའི་ཟུང་ལྡན་དེ་བཤད་བྱ། ། སློབ་
དཔོན་མཁས་པའི་གསུངས་དབྱངས་སྙན་དབྱངས་སྙན། ། དབྱངས་ཅན་ལྷ་
མོའི་སྒྲ་དབྱངས་སྙན་དབྱངས་སྙན། ། བཅོམ་ལྡན་ཐུབ་པའི་ཞལ་དབྱངས་



52 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
སྙན་དབྱངས་སྙན། ། ཀ་ལ་པིངྐའི་གླུ་དབྱངས་སྙན་དབྱངས་སྙན། །
བར་དུ་ཆོད་ཅིང་མ་ཆོད་པའི། ། ཟུང་ལྡན་ཞེས་བྱ་འདི་ཡིན་ཏེ། །
བརྒྱ་བྱིན་བརྒྱ་བྱིན་ཉིད་དང་མཚུངས་མོད་ཀྱི། ། བརྒྱ་བྱིན་བརྒྱ་བྱིན་ཉིད་ཀྱི་
དཔེར་མི་རུང་། ། རྒྱལ་བ་རྒྱལ་བ་ཉིད་ཀྱི་སར་བཞུགས་ཀྱང་། ། རྒྱལ་བ་རྒྱལ་
བ་ཉིད་ལ་ཕྱག་མི་མཛད། ། དབང་སྔོན་དབང་པོའི་གཞུ་ལྟར་རབ་བཀྲ་བ། །
ལྷདབང་ལྷ་ཡི་བླ་མ་ལ་འབུལ་གྱིས། ། ལྷ་དང་ལྷ་མོའི་བདུད་རྩིར་རབ་ཐོབ་
ནས། ། ཐུགས་རྗེས་ཐུགས་ཀྱི་དཀྱིལ་དུ་འཛིན་བྱེད་ཤོག ། །
ཐོག་མཐའ་སྦྱར་བའི་ཟུང་བཤད་བྱ། ། མཁྱེན་དང་ཐུགས་རྗེའི་དབང་
ཕྱུག་བདུད་ལས་རྒྱལ། ། རྒྱལ་བའི་རྒྱལ་ཚབ་རྗེ་བཙུན་མི་ཕམ་མགོན། །
མགོན་དེའི་ཞལ་གཟིགས་འཕགས་པ་ཐོགས་མེད་ཞབས། ། ཞབས་ཟུང་གུས་
བསྟེན་མཁས་མཆོག་དབྱིག་གི་གཉེན། །
བཞི་པ་ཀུན་ཏུ་ཟུང་ལྡན་ལ། ། རྐང་པ་བཟླས་དང་ཚིགས་བཅད་
བཟླས། ། ཟུང་ལྡན་ཆེན་པོ་ཞེས་བྱ་གསུམ། ། གསུང་དབྱངས་ལྷ་མོ་ལྷ་
དབྱངས་སྙན། ། སྙན་དབྱངས་ལྷ་མོ་ལྷ་དབྱངས་གསུང་། ། ཞེས་པ་དང་པོ་
གཉིས་པར་བཟླས། ། གསུང་གི་དབང་ཕྱུག་དབྱངས་ཅན་མའི། ། ཞལ་ནི་
གང་བའི་ཟླ་བ་བཞིན། ། གསུང་གི་དབང་ཕྱུག་དབྱངས་ཅན་མའི། ། སྤྱན་ནི་
པད་མའི་འདབ་མ་བཞིན། ། ཞེས་པ་དང་པོའི་གསུམ་པར་བཟླས། ། འཆད་
ལ་ཐོགས་པ་མེད་སྩོལ་བ། ། གསུང་གི་དབང་ཕྱུག་དབྱངས་ཅན་མ། ། རྩོམ་
པའི་བློ་གྲོས་སྩོལ་མཁས་དེ། ། གསུང་གི་དབང་ཕྱུག་དབྱངས་ཅན་མ། ། ཞེས་
པགཉིས་པ་བཞི་པར་བཟླས། ། དབྱངས་ཅན་དྲིན་གྱིས་བསམས་པ་ན། །
སྣང་བ་འདི་དག་ངོ་བོ་སྟོང་། ། ངོ་བོས་སྟོང་པ་འདི་དག་སྣང་། ། དེ་འདྲ་ཆོས་
ཀྱི་གནས་ལུགས་ཡིན། ། ཞེས་འདི་གཉིས་པ་གསུམ་པར་བཟླས། ། ལྷག་པའི་



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 53
ལྷ་ལ་ཕྱག་བྱས་ནས། ། གསུང་རབ་མང་དུ་བལྟས་གྱུར་ན། ། འཆད་ལ་མཁས་
དང་རྩོམ་པ་བཟང་། ། རྩོམ་པ་བཟང་དང་འཆད་ལ་མཁས། ། ཞེས་པ་གསུམ་
པ་བཞི་པར་བཟླས། །
དེ་ནས་ཚིགས་བཅད་བཟླས་པའི་དཔེ། ། མུན་པའི་གོ་སྐབས་མི་རྙེད་
ཅིང་། ། འོད་ཀྱིས་ས་ཆེན་འགེངས་པར་བྱེད། ། གཟི་བརྗིད་བརྒྱ་ལྡན་ལྷམ་མེ་
བ། རེས་འགའ་འཆར་ཞིང་རེས་འགའ་ནུབ། ། དེ་འདྲ་སྟོན་པའི་རྣམ་ཐར་
ཡིན། ། མུན་པའི་གོ་སྐབས་མི་རྙེད་ཅིང་། ། འོད་ཀྱིས་ས་ཆེན་འགེངས་པར་
བྱེད། ། གཟི་བརྗིད་བརྒྱ་ལྡན་ལྷམ་མེ་བ། ། རེས་འགའ་འཆར་ཞིང་རེས་
འགའ་ནུབ། ། ཅེས་པ་ཉིན་མོར་བྱེད་པའི་དཔལ། །
ཟུང་ལྡན་ཆེན་པོ་ཞེས་བྱ་བ། ། རྐང་པ་དང་པོ་ལན་གསུམ་དུ། །
བཟླས་པ་ཚིགས་བཅད་གཅིག་འབྱུང་ཞིང་། ། རྐང་པ་སོ་སོ་དག་གི་ཡང་། །
སྔ་ཕྱི་ གཅིག་ ཏུ་ སོང་བའོ། ། དགེ་ལེགས་མཆོག་ཁྱོད་མཆོག་ལེགས་ དགེ་
ལེགས་མཆོག་དགེ་ཁྱོད་དགེ་མཆོག་ལེགས། ། མཆོག་དགེ་ལེགས་ཁྱོད་ལེགས་
དགེ་མཆོག ། ཁྱོད་མཆོག་ལེགས་དགེ་ལེགས་མཆོག་ཁྱོད། །
འདྲེས་པའི་ཟུང་ལྡན་ཞེས་བྱ་བ། ། དགེ་ལེགས་ལེགས་པའི་དཔལ་
མངའ་ཆོས་ཀྱི་རྗེ། ། རྗེ་བཙུན་སྐུ་ལེགས་ལེགས་པའི་གསུང་རབ་གང་། ། གང་
གི་གསུང་དབྱངས་དབྱངས་ཅན་ཇི་བཞིན་སྙན། ། སྙན་གྲགས་གྲགས་པའི་
རྒྱལ་མཚན་མངོན་པར་མཐོ། ། ཞེས་པ་ཆོད་དང་མ་ཆོད་པའི། ། ཐོག་མཐའ་
སྦྱར་བ་དེ་ཡོད་པས། ། འདྲེས་པའི་ཟུང་ལྡན་ཞེས་བྱའོ། །
དྲུག་པ་བཟློག་པའི་ཟུང་ལྡན་ལ། ། རྐང་པ་ཕྱེད་དང་གཅིག་ཡོད་
པ། ། ཚིགས་བཅད་རངས་པོ་བཟླས་པའོ། ། སྣང་ཞིང་སྟོང་ངོ་སྟོང་ཞིང་
སྣང་། ། ཞེས་པ་ཚིགས་བཅད་ཕྱེད་བཟླས་པ། ། ཐོས་དང་བསམ་དང་སྒོམ་



54 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དང་གོམས། ། གོམས་དང་སྒོམ་དང་བསམ་དང་ཐོས། ། ཞེས་པ་རྐང་པ་
གཅིག་པུ་བཟློག ། མཁས་དང་བཙུན་དང་བཟང་དང་དུལ། ། འཆད་དང་
རྩོད་དང་རྩོམ་དང་ཀློག ། ཐོས་དང་བསམ་དང་སྒོམ་དང་གོམས། ། དད་
དང་མོས་དང་ཕྱག་དང་མཆོད། ། ཅེས་པ་བཟློག་ཀྱང་ཆོག་པ་ནི། ། ཚིགས་
བཅད་རངས་པོ་བཟློག་པའོ། །
བྱ་དཀའི་ཁྱད་པར་བཤད་ པ་ལ། ། བ་ལང་ གཅིན་ གྱི་བྱ་དཀའ་
དང་། ། འཁོར་བའི་བྱ་དཀའ་གཉིས་ཡིན་ནོ། ། འདི་ནི་བ་ལང་གཅིན་གྱི་
ནི། ། རི་མོ་བཞིན་དུ་འཁོར་བའོ། ། གཉིས་པ་ལ་ཡང་ཕྱེད་འཁོར་དང་། །
ཀུན་ཏུ་འཁོར་བ་ཞེས་བྱ་གཉིས། ། དང་པོ་ཕྱེད་དུ་འཁོར་བ་དང་། ། གཉིས་
པ་ཀུན་ཏུ་འཁོར་བའི་དཔེ། །
བདག གིསཁྱོད| ལ འཆད པ | ཡི མཆོད པ བཟབ པོ དེ འབུལ ལོ།།
བདག གིས ཁྱོད| ལ རྩོམ པ ཡི བསྟོད པ སྙན པ དེ འབུལ ལོ།།
དགེ བསྟེན། དགེ ཚུལ དགེ་སློང དགེ ད་གེ་ལེགས། དགེ མཆོག དགེ འདུག ད་གེ།
དགེ| ཚུལ དགེ [སློང དགེ བསྙེན དགེ དགེ མཆོག དགེ འདུན དགེ ལེགས དགེ
དགེསློང དགེ བསྙེན དགེ ཚུལ དགེ དགེ འདུན དགེ ལེགས དགེ མཆོག དགེ
དགེ ལེགས དགེ མཆོག དགེ་
ལེགས དགེ མཆོག དགེ ལེགས
[དགེ མཆོག། དགེ | ལེགས | དགེ
མཆོག | དགེ | ལེགས | དགེ མཆོག
| དགེ ལེགས དགེ | མཆོག | དགེ



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 55
རིམ་པ་ཇི་བཞིན་རེའུ་མིག་ལ། ། བྲིས་པ་འདི་དག་བལྟ་བར་བྱ། །
དབྱངས་སོགས་ངེས་པ་གསུམ་ཡིན་ཏེ། ། དབྱངས་དང་གནས་དང་
གསལ་བྱེད་ངེས། ། ཆ་ཤས་རབ་བསགས་དབྱངས་ཅན་མ། ། ཆོས་འཁོར་
རོལ་མོ་མགྱོགས་པོར་བསྐོར། ། དེ་རིང་འདིར་ནི་ཟིན་གྱིས་ཤིག ། ཀུན་ཏུ་
ཕུལ་བྱུང་ལས་ཕུལ་བྱུང་། ། དགེ་ལེགས་སྟེར་བྱེད་ཁྱེད་དེ་བྱེད། ། ཅེས་པ་
དབྱང་རྣམས་ངེས་པའི་རྒྱན། ། ཨོཾ་ཧཱུྃ་ཧེ་ཨེ་ཧེ་ཧེ། ། ཞེས་པ་མགྲིན་པ་གནས་
ངེས་པ། ། སྭ་ར་སྭ་སྟི་ཏ་རསྟེ། ། ཞེས་པ་སོ་དང་ལྕེ་ཡི་གནས། ། མ་རྣམས་
བུ་མོ་བྱམས་པ་མོ། ། ཞེས་པ་མཆུ་ཡི་གནས་སུ་ངེས། ། ཉ་ཁྲ་སྐྲ་དཀར་བཀྲ་སྒྲ་
སོགས། ། སྤྱི་བོའི་གནས་སུ་ངེས་པ་སྟེ། ། འདི་ཡང་རྒྱུན་གྱི་བྱེ་བྲག་ཡིན། །
གསུམ་པ་གསལ་བྱེད་ངེས་པ་ནི། ། ས་སེ་སོ་སོར་སོ་སོ་སོང་། ། ཀ་བ་བཀོས་
དང་ཀེ་ཀེས་བརྒྱན། ། ར་རྣམས་ར་བར་རེ་རེ་བཅུག ། ཧ་ཧ་ཧེ་ཧེ་ཧཱུཾ་ཧཱུཾ་
བྱོས། ། ཞེས་པ་འདི་འདྲ་འདི་ཡང་རྒྱན། ། ཚིག་རྒྱན་གྱི་བསྟན་བཅོས་མེ་ལོང་
ལ་འཇུག་པའི་སྒོ་ཞེས་བྱ་བ་ལས། ། སྒྲ་རྒྱན་རྣམ་པར་བཤད་པའི་ལེའུ་སྟེ་
གསུམ་པའོ། །
ཆུ་གཏེར་དབུས་སུ་ངང་པའི་སྡེ་དཔོན་ནི། ། གཅིག་པུར་སྨྲ་བཅད་
མཛེས་པར་མ་མཐོང་ནས། ། ཚོགས་ཀྱི་དབུས་སུ་མགྲིན་པ་མཐོར་བཏེག་
ནས། ། གསུང་སྙན་སྒྲོགས་པ་དེ་ལ་ཕྱག་བགྱིའོ། །
དེ་ནས་གབ་ཚིག་རྒྱན་བཤད་པ། ། རྩེད་མོའི་འདུན་སར་བཞད་གད་
དང་། ། ཚོགས་སུ་གསང་བར་སྨྲ་བ་དང་། ། ཕ་རོལ་ཀུན་ཏུ་རྨོངས་བྱེད་
ལ། ། གབ་ཚིག་དག་ནི་ཉེ་བར་མཁོ། ། དེ་ཡང་བཅུ་དང་དྲུག་ཏུ་འདོད། །
ཚིག་མཚམས་སྦྱར་བས་དོན་སྦས་པ། ། ཀུན་ཏུ་ཚོགས་སུའི་གབ་ཚིག་ཡིན། །
གཞན་ལ་གྲགས་པའི་སྒྲ་དག་གིས། ། བསླུ་བ་བསླུ་བའི་གབ་ཚིག་ཡིན། ། སྦྱོར་
T



56 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བ་ཤིན་ཏུ་འཁྲུགས་པ་ཡིས། ། རྨོངས་བྱེད་རིམ་པ་བྲལ་བའི་རྒྱུན། ། གང་ལ་
དོན་རྟོགས་དཀའ་བ་ཡི། ། ཚིག་ཕྲེང་ཡོད་དེ་རབ་བཅོམ་ཡིན། ། ཕལ་པའི་
དོན་བཀོད་ཚིག་དག་གིས། ། བསྒྲིབས་པ་དག་ན་མཐུན་པའི་གཟུགས། །
མཚན་ཉིད་ཡོད་ཙམ་ངེས་ཚིག་དང་། ། ལྡན་པའི་ཚིག་ནི་རྩུབ་མོའོ། ། གང་
དུ་གྲངས་ཀྱིས་ཀུན་རྨོངས་པར། ། བྱེད་པ་གྲངས་ཀྱི་གབ་ཚིག་ཉིད། ། གང་དུ་
ངག་དོན་རྣམ་པ་གཞན། ། སྣང་བ་དེ་ནི་རབ་རྟོག་ཉིད། ། གང་དུ་མིང་ལ་སྣ་
ཚོགས་དོན། ། བཏགས་ཏེ་མིང་དུ་འདུས་པ་ཉིད། ། ཚིག་ནི་ཆོས་མཚུངས་ལ་
རེག་པས། ། དོན་གཞན་བསྒྲིབས་པ་སྒྲིབ་པའོ། ། སྒྲ་ཡི་རྣམ་གྲངས་བཀོད་པ་
ཡིས། ། བསྒྲུབ་པ་དག་ནི་མཐུན་པའི་སྒྲ། ། གང་ཞིག་དངོས་སུ་དོན་བསྟན་
ཡང་། ། རྨོངས་བྱེད་དེ་ནི་རྨོངས་ཞེས་བྱ། ། གང་ལ་སྦྱོར་ཕྲེང་བདག་ཉིད་
ཀྱི། ། མིང་ཅན་དེ་ནི་ཡོངས་སུ་ཕྲོགས། ། གང་ལ་རྟེན་ནི་རབ་སྦས་ལ། །
བརྟེན་པ་གསལ་བར་བྱས་པ་ནི། ། གཅིག་སྒྲིབ་པ་ཡི་གབ་ཚིག་ཡིན། ། གང་
དུ་གཉིས་ཀ་སྦས་གྱུར་པ། ། དེ་ནི་གཉིས་ཀ་བསྒྲིབས་པ་ཡིན། ། གང་ལ་
མཚན་ཉིད་སྣ་ཚོགས་འདྲེས། ། དེ་ནི་འདྲེན་མ་ཞེས་བྱ་བ། ། འདི་དག་གབ་
ཚིག་བཅུ་དྲུག་ཏུ། ། སྔོན་གྱི་སློབ་དཔོན་རྣམས་ཀྱིས་བསྟན། ། ཟླ་བ་ཅན་གྱི་
སྔོ་བསངས་མ། ། མཚན་མོར་གྱུར་ནས་བཞིན་གསལ་བ། ། དེ་ལ་འགའ་ཞིག་
ཁྲོ་བ་དང་། ། དེས་ཀྱང་མཛའ་བོ་བསིལ་མི་བྱེད། ། ཅེས་པ་ཚིག་སྣ་སྦྱར་བས་
ན། ། ནམ་མཁའ་བུ་མོར་འཁྲུལ་བའི་ཕྱིར། ། ཚོགས་པའི་གབ་ཚིག་ཡིན་པར་
ངེས། ། དྲང་པོ་ཁོ་ན་མི་གསུང་བ། ། ཁྱོད་ཀྱིས་བརྫུན་པའི་ཚིག་སྦྱར་
བས། ། ཉིད་རང་འདོད་པའི་དོན་གང་ལ། ། ཀུན་ཀྱང་རིམ་གྱིས་བཀྲ་བར་
མཛད། ། ཅེས་པ་སངས་རྒྱས་ལ་བསམས་པས། ། བསླུ་བའི་གབ་ཚིག་ཅེས་
བྱའོ། ། ཕྱག་འཚལ་ཁོ་མོའི་ལུས་ངག་ཡིད། ། དབྱངས་ཅན་ལྷ་མོའི་ཞབས་



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 57
རྡུལ་ལ། ། རབ་བཟུང་བརྩེ་བའི་ལྕགས་ཀྱུ་ཡིས། ། ཐུགས་ཀྱི་དཀྱིལ་དུ་ཁོ་བོ་
ཡིན། ། ཞེས་པ་རིམ་པ་བྲལ་བའི་ཚིག ། རི་བོང་རི་མོ་དང་བྲལ་བའི། ། ཟླ་
བའི་བཞིན་ལས་ཉི་མའི་འོད། ། རྣམ་པར་དཀར་བའི་རྒྱུ་སྐར་གྱི། ། ཕྲེང་ལྡན་
མ་འདི་གསེར་འོད་ཅན། ། དོ་ཤལ་དབུས་སུ་རབ་བཟུང་ནས། ། ཀུ་མུད་རྒྱས་
པའི་པད་ཚལ་གྱི། ། ཆུ་གཏེར་ཡིད་འོངས་ཉམས་དགའ་དེར། སྨྲ་མཁས་བུང་
བ་རོལ་ཞིང་རྩེ། ། ཞེས་པ་ཞལ་ནས་ཆོས་གསུངས་པས། ། མུན་པའི་གླིང་ཡང་
ཉིན་མོ་ལྟར། ། བྱེད་པ་མཚོན་པར་བསམ་པའི་ཕྱིར། ། རབ་བཅོམ་ཞེས་བྱའི་
གབ་ཚིག་ཡིན། ། རབ་ཏུ་དབེན་པའི་སྐྱེད་ཚལ་ན། ། བདུད་རྩིས་ཁེངས་པའི་
དམར་འོད་ཅན། ། ཡིད་འོངས་པདྨ་གཞོན་ནུ་དེ། ། འཁྲི་ཤིང་བཞིན་དུ་འཁྲི་
གྱུར་ཅིག ། ཅེས་པ་མཐུན་གཟུགས་གབ་ཚིག་ཡིན། ། མེ་ཏོག་གཞོན་ནུའི་
བདུད་རྩི་ནི། ། འཐུངས་ཀྱང་ངོམས་པ་མེད་པ་སྟེ། ། པད་དཀར་ཕྲེང་བས་མ་
ཕོངས་ཀྱང་། ། ཛཱ་ཏིའི་ཕྲེང་བ་དག་ལའང་རྩེ། ། ཞེས་པ་རྩུབ་མོའི་གབ་ཚིག་
ཡིན། ། སྐོམ་པས་གདུངས་པའི་མཛའ་བོ་ཁྱོད། ། མྱོས་བྱེད་ཁང་བཟང་
དབེན་པ་ན། ། སྡེ་པ་བཞི་པའི་གསུམ་པ་ནི། ། དབྱངས་ཡིག་ལྔ་བའི་སྲོག་
ཤིང་ཅན། ། སྡེ་པ་བཞི་པའི་བཞི་པ་ནི། ། ཨོ་ཡིག་ཤིང་རྟ་ཅན་དེ་ཡོད། །
ཅེས་པའང་ཡང་ན་འདི་ཡིན་ཏེ། ། ཐུན་མཚམས་ཤིང་དྲུང་འཐིབས་པོ་ན། །
ཚེས་ལ་ཟླ་བས་འཁྱུད་པ་ཡི། ། སྔོ་བསངས་ལང་ཚོ་ཅན་དེ་ཡོད། ། དེ་ཡིས་
ཁྱོད་ཀྱི་སྐོམ་པ་སེལ། ། ཞེས་པ་གྲངས་ཀྱི་གབ་ཚིག་ཡིན། ། ཡང་ན་འདི་ལྟར་
སྦྱར་བར་བྱ། ། ཕྱོགས་ཕྲག་མེ་ཡི་ཉིན་ཞག་ནི། ། བསིལ་ཟེར་བྱེད་པ་ཟླ་བ་
ཡིན། ། རི་བོང་ཅན་དེ་ཉི་མར་ཞུགས། ། དེ་ཚེ་ལོ་ནི་རྒྱུ་སྐར་རྒྱལ། ། རི་རབ་
རྒྱ་མཚོའི་བང་རིམ་ཅན། ། ཉིན་བྱེད་བསིལ་རིའི་ཤིང་རྟ་ཞོན། ། སློབ་དཔོན་
ཕྱོགས་ཀྱི་ཀ་བ་ཅན། ། ཕྱོགས་ཕྲག་ཕྱོགས་ཀྱི་སློབ་མས་བཏེག ། ཅེས་སོགས་



58
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
རིགས་པའི་བརྟགས་ལ་སྦྱར། ། གཞན་ཡང་བརྩེ་ཞིང་ཆགས་ལྡན་མ། །
གཏོང་ཕོད་ལུགས་བརྒྱ་ལྡན་པ་ཁྱོད། ། གཞན་དག་འདོད་ནོར་གྱིས་ཕོངས་
ནས། ། ཚིག་འཁྲུལ་ལུས་འདར་མགོ་བོ་སྨད། ། ཁྲེལ་ཡོད་སྐ་རགས་ལྷོད་འདི་
ལ། ། རྗེས་སུ་བརྩེ་བར་མི་བྱེད་དམ། ། ཞེས་པ་སློང་བ་བསྒྲིམས་པ་ན། །
རབ་རྟོག་གབ་ཚིག་ཡིན་པར་བཤད། ། འདོད་པས་རབ་ཏུ་མྱོས་མ་ཁྱོད། །
གོ་པཱ་ལ་ལང་ཚོ་ཅན། ། ཁྱུ་མཆོག་སྐྱོང་བར་བྱེད་དེ་ལ། ། རྩེ་ཞིང་དགའ་བར་
བྱེད་འདོད་དམ། ། ཞེས་པ་བ་ལང་སྐྱོང་བ་དང་། ། ས་སྐྱོང་གཉིས་ཀ་ལ་
འཁྲུལ་བས། ། འདུས་པ་ཞེས་བྱའི་གབ་ཚིག་ཡིན། ། ནོར་དང་བྲལ་བ་རྣམས་
བཏང་ནས། ། ནོར་ཅན་ལང་ཚོ་ཅན་དྲུང་འགྲོ། ། སྣ་ཚོགས་ཉམས་ཀྱིས་
གཞན་འགུགས་པ། ། སྨད་འཚོང་མ་འདི་ཉེ་བར་འོངས། ། ཞེས་པའི་ངག་
དོན་དཔལ་ཡིན་ཡང་། ། གཡེམ་མས་བསྒྲིབས་པས་བསྒྲིམ་པ་ཡི། ། གབ་ཚིག་
ཅེས་བྱ་དེ་ཡིན་ནོ། ། གདོང་པ་སྟོན་གྱི་ཟླ་འོད་ཀྱི། ། གོས་ཀྱི་མིང་ཅན་མཁུར་
ཚོས་ལ། ། བིམ་པའི་འོད་ཀྱི་མིང་འཆང་མ། ། འདི་ཡིས་ལང་ཚོ་ཅན་གཞན་
གྱི། ། ཡིད་ནི་མ་སྦྱིན་པར་ཡང་བླངས། ། ཞེས་པ་མཐུན་པའི་སྒྲ་ཡི་གབ། །
འཁོར་བའི་མལ་སྟན་འཇམ་པོ་ལ། ། རྣམ་པ་ཀུན་ཏུ་མི་སྲིད་པར། ། སྲིད་
པའི་ཆུ་གཏེར་དབུས་ཀྱི་ནི། ། པདྨར་རྟག་ཏུ་བཞུགས་ཁྱོད་དགེ། ། ཞེས་པ་
རྨོངས་པའི་གབ་ཚིག་གོ། ། མཁའ་ལྡིང་གིས་འཕྲོག་ཟས་ཅན་གྱི། ། བུ་ཡི་དགྲ་
བོ་བླ་མ་ཡིས། ། གདུངས་པ་འདི་དག་བ་མོ་ཡི། ། དགྲ་བོའི་གྲོགས་མིན་
གསར་པར་དགའ། ། ཞེས་པ་འཕྲོག་པའི་གབ་ཚིག་ཡིན། ། གངས་ཀྱི་རི་དང་
ནགས་ཁྲོད་ཀྱི། ། ཁང་བཟང་དག་ཏུ་མི་གནས་པར། ། རི་དྭགས་བསྲུང་པའི་
དཔའ་བོ་ནི། ། འགའ་ཞིག་གནས་མེད་ཡིན་ནོ་ལོ། ། ཞེས་པ་ཆོས་ཅན་སྦས་
པ་ཡིན། ། སུ་ཞིག་དང་ནི་ཕྲད་གྱུར་པ། ། དེ་ནི་བྱ་བ་གང་ཐོབ་ཅིང་། །



སྙན་ངག་གི་བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་བཞུགས། 59 །
ཚོགས་ཀྱི་ ཁྲོད་ དུ་ ཁྲེལ་ཡོད་ཀྱི། ། གོས་ དཀར་ བཟང་ པོས་ གཡོག་ པར་
མཐོང་། ། ཞེས་པ་ཆོས་དང་ཆོས་ཅན་ནི། ། གཉིས་ཀ་སྦས་པའི་གབ་ཚིག་
ཡིན། ། གོ་ཀུ་ད་ཧ་ན་ལྔ་པོ། ། ཟ་བྱེད་ལྷ་མིན་བདུད་རྩི་ཡི། ། ཟས་ཅན་
འདི་ནི་ལྷའི་ཡང་ལྷ། ། ལྷ་མིན་དཔུང་ལས་རྣམ་རྒྱལ་ཡིན། ། ཞེས་འདི་གབ་
ཚིག་དགུ་པ་དང༌། ། གཉིས་པ་བསྲེས་ཕྱིར་འདྲེས་མ་ཡིན། ། ཚིག་རྒྱན་གྱི་
བསྟན་བཅོས་མེ་ལོང་ལ་འཇུག་པའི་སྒོ་ཞེས་བྱ་བ་ལས། ། གབ་ཚིག་གི་རྒྱན་
རྣམ་པར་བཤད་པའི་ལེའུ་སྟེ་བཞི་པའོ། །
རྣམ་དཔྱོད་མཁའ་ལྡིང་ཧུབ་གཅིག་གིས། ། རིག་བྱེད་ཆུ་གཏེར་ནས་
འཕྲོག་པའི། ། སྙན་ངག་བདུད་རྩི་དཔལ་ཕྲེང་འདི། ། དབྱངས་ཅན་གཞོན་
ནུའི་མགྲིན་པར་འབུལ། ། དགེ་དེས་ཕྲག་དོག་ལྷ་མིན་གྱི། ། མི་བསྲུན་དུག་
ནད་གཞིལ་བྱས་ནས། ། དོན་གཉེར་སུམ་རྩེན་གཞོན་ནུ་དག ། དབྱངས་
ཅན་གཏམ་གྱིས་རོལ་བར་ཤོག ། བསྟན་བཅོས་མེ་ལོང་ལ་འཇུག་པའི། །
ཚིག་རྒྱན་ཕྲེང་བ་ངོ་མཚར་ཅན། ། སློབ་དཔོན་མེད་པར་གོ་དཀའ་བ། ། དེ་
དག་མགྱོགས་པར་ཤེས་འདོད་ན། ། ཚིག་ཉུང་དོན་མང་བསྡེབས་ལེགས་
པ། ། རྣ་བར་སྙན་པའི་བསྟན་བཅོས་འདི། ། ལན་གཅིག་ཀློག་པའི་སྐལ་ལྡན་
དེས། ། བཀླགས་པ་ཙམ་གྱིས་མཁས་པ་ཡི། །གོ་འཕང་མཐོན་པོ་དེ་ཐོབ་
འགྱུར། ། དེ་ཕྱིར་གཙུག་རྒྱན་ནོར་བུ་བཞིན། ། གུས་པས་ལོངས་ལ་སྙན་ངག་
སྦྱོར། ། མཁས་པའི་མདུན་སར་འཇིགས་མི་དགོས། ། བླུན་པོས་བཅོས་པའི་
ཁྲིར་འཁོད་ནས། ། སྙན་ངག་ཁྱད་གསོད་ལྟར་བྱེད་པའི། ། གཡོ་ཅན་དེ་དག་
རང་གིས་རང་། ། མི་མཁས་ཉིད་དུ་གོ་བར་བྱས། ། གང་འདིར་ཀུན་ལ་མ་
གྲགས་པའི། ། ལེགས་བཤད་རྩོམ་པར་མི་ནུས་པ། ། གང་དེ་མཁས་པར་སུ་
ཡིས་བགྲང་། ། བཀླག་ཟིན་ཀློག་པར་བྱེད་པ་ཡང་། ། དེ་ཕྱིར་སྙོམས་ལས་



60 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
སྤངས་ནས་ནི། གཡེལ་བ་མེད་པར་དབྱངས་ཅན་བསྟན། ། པཎ་ཆེན་བློ་
བརྟན་བཞི་པ་དང་། ། དེ་སྲས་མཚུངས་མེད་ལོ་ཙཱ་བའི། ། དྲིན་ལས་བརྡ་
སྤྲོད་གཞུང་དང་ནི། ། སྡེབ་སྦྱོར་ཚིག་རྒྱན་མངོན་བརྗོད་དང་། ། སྙན་ངག་
སྦྱོར་བའི་བློ་ལྡན་པ། ། མཆོག་ལྡན་ལེགས་པའི་བློ་གྲོས་ཀྱིས། ། ཞེས་པ་འདི་
ནི་ཡུལ་དབུས་ཀྱི་སྙན་ངག་མཁན་དཔལ་ཤཱཀྱ་མཆོག་ལྡན་དྲི་མེད་ལེགས་པའི་
བློས། ། རྒྱལ་བ་ཞེས་པ་ཤིང་ཕོ་རྟའི་ལོ་སྨིན་དྲུག་གིས་ཉ་བའི་ཕྱོགས་དང་པོ་
ལ། ། མངའ་རིས་སྨད་ཀྱི་སའི་ཐིག་ལེ་ཐུབ་བསྟན་དར་རྒྱས་གླིང་གི་གཙུག་ལག་
ཁང་ཆེན་པོར་གྲུབ་པའོ། ། དགེ་དེས་ས་སྐྱོང་བཀྲ་ཤིས་མགོན། ། མཆེད་དང་
བློན་པོར་བཅས་པ་ཀུན། ། ཕ་རོལ་འཚེ་བ་མེད་པ་དང་། ། མངའ་འབངས་
མཚོ་བཞིན་གང་བར་ཤོག། ། ། དགེའོ། །



༄༅ ། ། སྙན་འགྲེལ་མི་འཇིགས་སེང་གེའི་ང་རོ། །
རིན་སྤུངས་ངག་དབང་འཇིགས་གྲགས་ཀྱིས་བརྩམས།
མཆོད་བརྗོད།
མཆོག་ཏུ་མི་འགྱུར་བདེ་ཆེན་ཁམས་སུ་བཏུང་བའི་རོལ་རྩེད་བྱང་ཆུབ་
སྙིང་པོའི་གཏེར་གྱི་རྫིང་། ། རབ་དྭངས་དངར་བའི་བསོད་ནམས་ཆུ་བོ་ཞི་བའི་
རླབས་ལྡན་འཇིག་རྟེན་དོན་མང་སྒྲུབ་ལ་རྒྱུ། ། མཐའ་མེད་འཁོར་བའི་གདུང་
བ་རབ་ཞིའི་སངས་རྒྱས་དག་པའི་བདག་ཉིད་ཀུན་གྱི་གཙོར་གྱུར་པ། ། ལྷ་ཡི་
ལྷ་ཁྱོད་ཐམས་ཅད་མཁྱེན་པར་སྒྲོག་པའི་ཡོན་ཏན་ཕུང་པོས་འདིར་ཡང་མཐོ་
བརམཛོད། ། ཡེ་ཤེས་དངོས་པོ་འཆི་མེད་ལམ་དུ་གྲུབ་པ་ཉི་མའི་ཚལ་ནས་
འཁྲུངས་པ་ཡི། ། ཕུན་ཚོགས་ལང་ཚོ་ཅན་གྱི་སྐུ་ཉིད་འགྲོ་ལ་གཟིགས་པས་གཡོ་
བའི་ཟུར་ཕུད་ཀྱི། ། ནོར་བུ་གློག་འོད་འཐུལ་བའི་རི་མོས་ཕྱོགས་རྫོགས་དག་
པའི་སྣང་བ་རབ་ཏུ་འབྱམས། ། མཁྱེན་དང་སྨྲ་ལ་མཚུངས་པ་གཞན་མེད་རང་
ཉིད་དཔེར་བསྟན་འཇམ་པའི་དབྱངས་དེས་སྐྱོངས། ། མཛེས་སྡུག་རྒྱ་མཚོའི་
ཟླ་བ་གཞན་པས་ནམ་མཁའི་འོད་དཀར་ཅན་ཕམ་སྟེ། ། མཚན་མའི་རི་བོང་
ལྟུང་བ་ལྟར་སྔོ་རིན་ཆེན་རབ་མཆོག་བཻ་ཌཱུརྱའི། ། རྒྱུད་མངས་ཆགས་པའི་སྒྲ་
ལྡན་ལྷ་གཅིག་ཕང་པར་འཛེགས་པའི་བསོད་ནམས་དང་། ། སྐལ་བས་བཟང་
བའི་དབྱངས་སུ་ལེན་བཞིན་ངག་དབང་ལྷ་མོས་མགྲིན་འཁྱུད་ཅིག ། རྣ་བ་
བདུད་རྩི་དཔལ་གྱི་བང་མཛོད་འཛིན་བྱེད་དབྱངས་ལྡན་མའི། ། རིག་པ་



62 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འདོད་འཇོའི་དཔག་བསམ་རྣམ་པར་རྒྱས་པའི་ཤིང་རྟ་ཞིག ། འདྲེན་ལ་མི་
འཇིགས་ལེགས་བཤད་དབྱིག་གི་ཆར་དུ་འབེབས་མཁས་པ། ། ལྷག་པའི་སློབ་
དཔོན་དཎྜི་ཁྱོད་ཀྱིས་བཞེད་པ་འདིར་རྫོགས་འཚལ། ། ཤེས་བྱའི་སྤྲིན་ཕུང་
མཐའ་དག་འདུས་པའི་ཟེར་འཕྲེང་ལས། ། གནས་ལྔ་ཡོངས་སུ་རིག་པ་དབང་
པོའི་མཚོན་ཡངས་ཞེས། ། ཀུན་གྱི་གཟིགས་མོ་ཆེ་བའི་ཚད་དང་ཡ་མཚན་
དུ། ། བྱེད་པའི་པཎ་ཆེན་ལགི་ཀ་ར་དེ་ལ་འདུད། ། མུན་པའི་རྒྱུད་ལས་
དྲངས་པའི་ སྒྲ་ ཡང་ འདིར། ། མི་ འབྱིན་ རྨོངས་ པ་ བཅོམ་ པའི་ རྒྱལ་ རྔ་
བཞིན། ། ཆོས་དོན་དྲི་མེད་གསལ་བའི་སྐད་མཐའ་ཡས། ། སྨྲ་བའི་རྒྱལ་པོ་
ཤོང་སྟོན་ལ་བཏུད་དེ། ། ངག་གི་རང་བཞིན་ཕ་རོལ་མེད། ། མངོན་སུམ་སྟོན་
པའི་ཚིག་གི་རྒྱན། ། སྙན་པའི་ཁྱད་པར་རྟོགས་པ་གཞན། ། སྐྱེ་མེད་ཆོས་
དབྱིངས་རྗེས་འགྲོ་མཁན། ། ཚེ་རབས་ཕྲེང་བར་ཡང་དག་པའི། ། དྲན་པས་
སྨིན་པའི་སྟོབས་ལས་ཀྱང་། ། མགྲིན་པའི་འཁོར་ལོ་རྣམ་གྲོལ་བར། ། ཚུལ་
འདི་རྒྱལ་བའི་རུ་མཚོན་འཛིན། ། གང་ལ་སྒྲིབ་བྲལ་མཁྱེན་པ་དང། ། མ་རིག་
མངོན་ཆགས་བདག་ཤེས་གཉིས། ། ཀུན་མཁྱེན་ཚད་མའི་སྲང་གཞལ་ན། །
ལྕི་དང་ཡང་མེད་མཚར་ཆེའི་གནས། ། ཡིན་ཕྱིར་ཡོན་ཏན་རིན་ཆེན་དེའི། །
འབྱུང་གནས་རིན་ཆེན་འབྱུང་གནས་བཞིན། ། དབྱངས་ཀྱི་དཔལ་མོའི་ས་
བླའི་བར། ། འཁྱུད་པའི་ཡབ་ཏུ་ཀུན་གྱིས་སྒྲོག ། ཇི་བཞིན་རིག་པ་ཀུན་ལ་
ཆགས་པའི་མཆུ། ། རབ་རྒྱས་དམར་བ་བྱུ་རུའི་འདབ་ནང་ནས། ། རྣམ་པར་
དཀར་བ་མུ་ཏིག་འབྲས་བུ་རུ། ། འཛུམ་པའི་རྒྱུ་ནི་མི་ཉུང་ཅི་ཡང་སྐྱེས། །
རྟག་ཏུ་སྐྱོན་གྱི་ཁུང་བུར་ཉལ་བ་ལ། ། བདེ་བའི་ཉམས་དང་ལྡན་པ་སྦྲུལ་
བཞིན་དུ། ། འཁྲུལ་པ་དྲག་པོའི་དུག་གསུམ་གཡོ་བའི་ལྕེ། ། དོན་མེད་བརྗོད་
པས་དྲེགས་པའི་བླུན་པོ་མང་། ། ལེགས་པའི་ལམ་བསྟན་དུ་བཙུགས་དམ་པ་



--
-
རྣམས། ། གཟིགས་པ་ནམ་མཁའི་ཕ་རོལ་སོང་བའི་སྤྱན། ། ཨུཏྤལ་སྔོན་པོ་
ལྟར་ཡང་དེ་ལ་ཡང་། ། ངལ་བ་འཛིན་པས་ཕྱོགས་རེ་གཡེལ་ལམ་ཅི། ། སྒྲ་
དང་དོན་ཀུན་གསལ་བའི་མེ་ལོང་ལ། ། བྱི་དོར་མཛད་པ་མང་མོད་ད་དུང་
ཡང་། ། དྲི་མ་སྤྱོད་པ་དྲུངས་ནས་འབྱིན་པའི་ལམ། ། བགོ་སྐལ་བཞིན་དུ་
བདག་གིར་ཐོབ་པར་གྱུར། ། མཁས་རྣམས་མངོན་པར་འདོད་ལས་སྐྱེས་པའི་
བ་དན་འབུམ་ལྟར་དཀར་ཞིང་མཛེས། ། ཆེར་རློམ་ང་རྒྱལ་དྲག་པོས་འཛིན་ཁྲི་
འཇིགས་པའི་བརྟུལ་ཞུགས་ཀུན་ལས་ལྷག ། མི་ཤེས་འཐིབས་བུས་གཟིར་བའི་
ནད་ཆེན་འཕྲོག་ལ་ཟབ་པའི་སྒྲ་སྟེར་བ། ། སྙན་ཚིག་རིག་པའི་བཀྲ་ཤིས་འཁྱིལ་
བའི་སྐྱེ་བ་ལྔ་པ་འདི་ན་སྣང་། ། དེ་ཉིད་ཀྱིས་རྟོགས་བྱ་བའི་ཕྱིར། ། རྒོལ་བའི་
ཀླན་ཀ་དང་བྲལ་ལ། ། ཉམས་འགྱུར་རོ་ཡི་གཏེར་གྱུར་པ། ། མི་འཇིགས་སེང་
གེའི་དབྱངས་སུ་ལེན། ། ཨེ་མ་དེ་ལྟའི་གཟི་བརྗིད་ཀྱི། ། ཉིན་མོར་བྱེད་པའི་
རྣ་རྒྱན་འདི། ། ཐམས་ཅད་གཟིགས་པའི་འོད་ཀྱི་མཛོད། ། ཐོས་འཛིན་ཀུན་
གྱི་དཔལ་དུ་ཟུངས། །
སྙན་ངག་གི་སྔོན་འགྲོ།
འདིར་ཆོས་ཀྱི་དབྱིངས་དམ་པ་ཟད་མི་ཤེས་པ་ཀུན་ཏུ་བཟང་པོའི་སྤྱོད་
པ་ཅན། མཆོག་ཏུ་མི་འགྱུར་བའི་དབང་པོ་སྒྲིབ་པ་དང་བྲལ་བ། སྟོང་པ་
བདག་ཏུ་མེད་པའི་སྙིང་རྗེ་ཆེན་པོ་ནམ་མཁའི་མཐའ་ལས་བྱས་པའི་རྣམ་པར་
ཐར་པ་སྒོ་བཞི་ཕྱེ་སྟེ། ཁམས་གསུམ་ལ་དབང་ཕྱུག་པའི་ཡེ་ཤེས་ཀྱི་སྒྱུ་མ་སྤྲུལ་
པའི་སྐུས་འགྲོ་བ་འདྲེན་པ། སྟོབས་བཅུའི་སྟོབས་དང་ལྡན་པ་དང་། བདུད་
བཞིའི་བདུད་དུ་དཔའ་བ་ཡང་དག་པར་ཐོབ་པ། བླ་ན་མེད་པའི་སྟོན་པ་ཤཱཀྱ་



64 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཐུབ་པའི་བསྟན་པ་འདི་ལ། རྣམ་པ་ཐམས་ཅད་མཁྱེན་པའི་གྲོང་ཁྱེར་དུ་
འཇུག་པར་འདོད་པས། བསླབ་པར་བྱ་བ་རིག་པའི་གནས་ཆེན་པོ་ལྔ་ཡིན་ཏེ།
མདོ་སྡེ་དྲིན་ལན་བསབ་པ་ལས། དེ་བས་ན་བླ་ན་མེད་པའི་བྱང་ཆུབ་ཐོབ་པར་
བྱ་བའི་ཕྱིར་རིག་པའི་དངོས་པོ་ལྔ་བསླབ་པར་བྱའོ། ། ཞེས་དང་། རྗེ་བཙུན་
མི་ཕམ་མགོན་པོས། ཐེག་པ་ཆེན་པོ་མདོ་སྡེ་རྒྱན་དུ། རིག་པའི་གནས་ལྔ་དག་
ལམཁས་པར་མ་བྱས་ན། ། འཕགས་མཆོག་གིས་ཀྱང་ཐམས་ཅད་མཁྱེན་པ་
ཐོབ་མི་འགྱུར། ། དེ་བས་ གཞན་རྣམས་ཚར་བཅད་རྗེས་སུ་ གཟུང་ཆེད་
དང་། ། རང་ཉིད་ཀུན་ཤེས་བྱ་ཕྱིར་དེ་ལ་དེ་བརྩོན་བྱེད། ། ཅེས་གསུངས་
པའི་གནས་ལྔ་པོ་གང་ཞེ་ན་། སྒྲ་རིག་པ། གཏན་ཚིགས་རིག་པ། བཟོ་རིག་
པ། གསོ་བ་རིག་པ། ནང་རིག་པའོ། ། དེ་ཡང་སྒྲ་རིག་པ་དང་། གཏན་
ཚིགས་རིག་པས། ཚིག་དང་དོན་ལ་འཁྲུལ་པ་ཞུགས་པ་དག་ཚར་གཅོད་ལ།
བཟོ་རིག་པ་དང་གསོ་བ་རིག་པའི་ཕན་པས་གཞན་རྗེས་སུ་འཛིན་ཞིང་། ནང་
རིག་པས་རང་ཉིད་ཀུན་ཤེས་པར་བྱེད་པས་སོ། ། དེ་རྣམས་ཁོང་དུ་ཆུད་པར་
བྱ་བ་ལ། དང་པོར་ཅི་ཞིག་ལ་བསླབ་དགོས་སྙམ་ན། ཇི་སྐད་དུ། མགོན་པོ་
ཀླུ་སྒྲུབ་ཀྱིས་དབུ་མ་རྩ་བ་ཤེས་རབ་ལས། ཐ་སྙད་ལ་ནི་མ་བརྟེན་པར། ། དམ་
པའི་དོན་ནི་བསྟན་མི་ནུས། ། དམ་པའི་དོན་ནི་མ་རྟོགས་པར། ། མྱ་ངན་
འདས་པ་ཐོབ་མི་འགྱུར། ། ཞེས་དོན་དམ་པའི་གནས་ལུགས་རྟོགས་པའང་ཐ་
སྙད་ཚིག་ལ་བརྟེན་དགོས་ཤིང་། དེ་ཡང་རྗོད་བྱེད་ཕྱིན་ཅི་མ་ལོག་པར་སྟོན་
པའི་ཕྱིར། ཐོག་མར་སྒྲ་རིག་པ་ལ་སྒོ་གསུམ་སྔོན་དུ་འགྲོ་དགོས་ལ། དེའི་རྗེས་
འབྲེལ་རིག་པའི་གནས་ཆུང་བ་ལྔ་སྟེ། སྒྲ་རིག་པ་རྗོད་བྱེད་ཀུན་གྱི་གཞི་ཡིན་
པའི་སྟེང་དུ། སྙན་ངག་དང་། སྡེབ་སྦྱོར་དང་། མངོན་བརྗོད་དང་། ཟློས་ .
གར་རྣམས་སོ། ། དེ་རྣམས་ཀྱི་དགོས་པ་ཡང་། སྒྲ་ཤེས་ན་དོན་ལ་མི་རྨོངས།
|



སྙན་འགྲེལ་སྔོན་འགྲོ།
ཚིག་རྒྱན་ཤེས་ན་སྙན་ངག་ལ་མི་རྨོངས། སྡེབ་སྦྱོར་ཤེས་ན་ཚིགས་བཅད་ལ་མི་
རྨོངས། མངོན་བརྗོད་ཤེས་ན་མིང་ལ་མི་རྨོངས། ཟློས་གར་ཤེས་ན་སྐད་
རིགས་ལ་མི་རྨོངས་པའོ། དེ་དག་ཕྱི་ནང་ཐུན་མོང་བའི་རིག་པ་ཙམ་དུ་ཟད་
པས། འབད་པས་དོན་དུ་གཉེར་བར་མི་རིགས་སོ་སྙམ་ན། དེ་ནི་རྣམ་པར་མ་
བརྟགས་པ་སྟེ། ཅིའི་ཕྱིར་ཞེ་ན། བྱང་ཆུབ་སེམས་དཔའི་སྤྱོད་པ་ལ་འཇུག་པ་
ལས། རྒྱས་སྲས་རྣམས་ཀྱིས་མི་སློབ་པའི། ། དངོས་དེ་གང་ཡང་ཡོད་མ་
ཡིན། ། དེ་ལྟར་གནས་པའི་མཁས་པ་ལ། ། བསོད་ནམས་མི་འགྱུར་གང་ཡང་
མེད། ། ཅེས་ཤེས་བྱ་མཐའ་དག་ལ་སློབ་དགོས་པར་བསྟན་པའོ། ། དེ་ཡང་
བླུན་པོ་རྣམས་ཀྱི་ནང་ཁྲོམ་འཚོགས་འདུས་སུ་འགྲེམས་པའི་རང་སྐད་མུ་ཅོར་དུ་
རྒྱུ་བས། ཡང་དག་པའི་དོན་མཐོང་བའི་ལམ་དང་བྲལ་བས་ན། ཤེས་བྱ་ཀུན་
ལ་བལྟ་བའི་མིག་ཏུ་གྱུར་པ་སྙན་ངག་གི་རིག་པ་འདི་ཕ་རོལ་ཏུ་སོན་དགོས་པའི་
ཕྱིར། བཅོམ་ལྡན་འདས་ཀྱིས་མདོར་དམ་པའི་ཆོས་གསལ་བར་བྱ་བའི་སྙན་
ངག་བྱའོ། ། གཞན་ཡང་དཀོན་མཆོག་གསུམ་ལ་བསྟོད་པ་བྱའོ། ། དེ་ལས་བླ་
ན་མེད་པའི་བྱང་ཆུབ་ཐོབ་པར་འགྱུར་རོ། ། ཞེས་དང་། དེ་བཞིན་དུ་མདོ་སྡེ་
བསྐལ་བཟང་ལས་ཀྱང་། དེ་བཞིན་གཤེགས་པ་དུས་མཁྱེན་རྒྱལ་པོ་ཡིས། །
སྙན་ངག་མཁན་དེ་བདེ་གཤེགས་རྩ་མཆོག་ལ། ། ཚིགས་སུ་བཅད་པའི་
དབྱངས་ཀྱིས་བསྟོད་ནས་ཀྱང་། ། དང་པོར་བྱང་ཆུབ་མཆོག་ཏུ་སེམས་བསྐྱེད་
དོ། ། ཅེས་ གསུངས་པ་དང་། སྐྱེས་རབས་དཔག་བསམ་འཁྲི་ཤིང་ལས།
མཁས་པ་ཉིད་ནི་མེད་ན་བློ་གྲོས་རྣམས་ཉམས་མི་རྣམས་འཚོ་བ་དོན་ཡོད་
མིན། ། མཚུངས་མེད་རྒྱས་པའི་སྙན་ངག་མེད་ན་མཁས་པ་ཉིད་ནི་ནེའུ་ཙོས་
ཀློག་དང་མཚུངས། ། ཞེས་པས། གནས་སྐབས་སུ་བརྗོད་པར་བྱ་བའི་དོན་ལ་
མི་འཇིགས་ པའི་ དབུགས་ འབྱིན་ནུས་ པའི་སྙན་ ངག་ མཁན་ དངོས་ དང་།



66
-
-
-
--
་་་་་་
ལེགས་པར་བཤད་པའི་རོ་ཡི་གཏེར་དུ་གྱུར་པ་བསྟན་བཅོས་ཀྱི་རྣམ་པར་བཞག་
པ་ལ་ཀུན་གྱིས་བསྔགས་ཤིང་བླ་ན་བཀུར་ལ། ། མཁས་པའི་གྲགས་པ་དཀར་པོ་
ནམ་མཁའི་གཟུགས་ཅན་དུ་མ་གྱུར་གྱི་བར་དུ་གནས་པ་དང་། མཐར་ཐུག་
བསོད་ནམས་དང་། ཡེ་ཤེས་ཀྱི་ཚོགས་ཡོངས་སུ་རྫོགས་པ་དང་། དབང་ཕྱུག་
གི་ཡོན་ཏན་ཐམས་ཅད་ཕུན་སུམ་ཚོགས་པའི་རིག་པ་ཁྱད་པར་ཅན་ཡིན་ནོ། །
དེ་ཉིད་ཀྱི་བསྟན་བཅོས་ཇི་སྙེད་ཅིག་ཡོད་ཀྱང་། སྐབས་འདིར་བཤད་བྱར་
གྱུར་པ། སློབ་དཔོན་དབྱུག་པ་ཅན་གྱིས་མཁྱེན་པའི་འཇིངས་ཆེན་པོ་ལས་
འོངས་པ་དཔྱད་གསུམ་རྣམ་པར་དག་པའི་སྙན་ངག་གི་བསྟན་བཅོས་འདི་ཉིད་
ཀྱི་དྲི་མ་ཐམས་ཅད་ལེགས་པར་ཕྱིས། འཁྱོག་པོའི་ལམ་དུ་གོལ་བ་མཐའ་དག་
བསྲངས་ནས། འགྲོ་བ་མི་ཤེས་པའི་དུ ་ཁ་ལས་ཐར་པའི་རྟེན་དང་། ལེགས་
པར་བཤད་པའི་རྒྱལ་མཚན་ཕྱོགས་བཅུར་བསྒྲེངས་པའི་དོན་དུ་བསྟན་པར་
བྱའོ། །
སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ།
དེ་ལ་དོན་གསུམ་སྟེ། ཀླད་དང་། གཞུང་དང་། མཇུག་གོ ། དང་
པོ་ཀླད་ཀྱི་དོན་ལ། མཚན་བཤད་པ་དང་། འགྱུར་གྱི་ཕྱག་བྱ་བ་གཉིས་ལས།
དང་པོ་མཚན་བཤད་པ་ནི། རྒྱ་གར་སྐད་དུ། ། ཀ་བྱཱ་དན རྒྱ་གར་འཕགས་
པའི་ཡུལ་ན། ཡོངས་སུ་གྲགས་པའི་སྐད་རིགས་ཆེན་པོ་བཞི་ཡོད་པ་ལས།
འདི་ནི་ལེགས་པར་སྦྱར་བ་ལྷའི་སྐད་དོ། ། དེ་བོད་སྐད་དུ་བསྒྱུར་བ་ནི། སྙན་
ངག་གི་མེ་ལོང་། ཞེས་བྱ་བར་བསྒྱུར་ཏོ། ། དེ་ཡང་། ཀ་བི་ནི་སྙན་ངག་དང་།
ཨཱ་དན་མེ་ལོང་། དེ་གཉིས་མཚམས་སྦྱར་བས། ཀ་བྱཱ་དནའོ། ། དེ་ལྟར་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། 67 །
མཚན་ནམ་མིང་བཏགས་པའི་དགོས་པ་ནི། མདོ་ལང་ཀར་གཤེགས་པ་ལས།
མིང་དུ་གདགས་པ་མ་མཛད་ན། ། འཇིག་རྟེན་ ཐམས་ཅད་རྨོངས་པར་
འགྱུར། ། དེ་བས་རྨོངས་པ་བསལ་བྱའི་ཕྱིར། ། མགོན་པོས་མིང་དུ་གདགས་
པར་མཛད། ། ཅེས་གསུངས་པ་ལྟར། ཆོས་མཚུངས་གང་ཡིན་རྟོགས་པའི་
དགོས་པ་ཡོད་དོ། ། ཡང་རྒྱུ་མཚན་གང་ལས་མེ་ལོང་ཞེས་མིང་དུ་གདགས་སམ་
སྙམ་ན། བཤད་པར་བྱ་སྟེ། བརྗོད་བྱ་ཟབ་ཅིང་རྒྱ་ཆེ་བ་དང་། རྗོད་བྱེད་
ཚིགས་བཅད་ལྷུག་པ་སྤེལ་མ་གསུམ་དུ་དབྱེ་བ་ལུས་དང་། ཐུན་མོང་དང་ཐུན་
མོང་མ་ཡིན་པས་བསྡུས་པའི་རྒྱན་གྱི་བྱེ་བྲག་མཐའ་ཡས་པའི་སྙན་ངག་གང་ཞིག
བསྟན་བཅོས་འདི་ཉིད་ཀྱི་ནང་དུ་གསལ་བར་འཆར་བས་མེ་ལོང་སྟེ། འདྲ་བ་
རྒྱུ་མཚན་ དུ་ བྱས་ མིང་ དེར་ བཏགས་ པའོ། ། གཉིས་ པ་ འགྱུར་ ཕྱག་ ནི།
འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། ། ཞེས་པ།
བར་དུ་གཅོད་པས་བརྫི་བར་མི་ནུས་ཤིང་། འགྱུར་མཐར་ཕྱིན་པ་དང་། རང་
གཞན་གྱི་དོན་བདེ་བླག་ཏུ་གྲུབ་པའི་སླད་དུ་སྒྱུར་བྱེད་ལོ་པཎ་གྱིས་བཀོད་
པའོ། ། །
དོན་གཉིས་ པ་ གཞུང་ དོན་ ལ། བསྟན་ བཅོས་ ལ་ འཇུག་ པའི་ སྒོ།
བསྟན་བཅོས་དེར་བརྩམས་པའི་དགོས་པ་སོགས། དགོས་པ་དེ་ལྡན་གྱི་བསྟན་
བཅོས་དངོས་དང་གསུམ་མོ། ། དང་པོ་ལ་ཤིས་པ་བརྗོད་པ་དང་། འཆད་
པར་དམ་བཅའ་བ་གཉིས་ལས། །
དང་པོ་ཤིས་པ་བརྗོད་པ་ནི། གདོང་བཞི་གདོང་གི་པད་ཚལ་གྱི། །
ངང་པའི་བུ་མོ་ཐམས་ཅད་དཀར། ། དབྱངས་ཅན་མ་ནི་ཁོ་བོ་ཡི། ། ཡིད་ལ་
རིང་དུ་གནས་པར་མཛོད། ། ཅེས་པ། གདོང་བཞི་ནི་མི་མཇེད་ཀྱི་བདག་པོ་
ཚངས་པ་སྟེ། ལྷ་དེ་ལ་གདོང་བཞི་ཡོད་པའོ། ། དེའི་གདོང་པ་པད་ཚལ་གྱི་ངོ་



68
ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བོར་བཀོད་དེ། ཚལ་དེ་ནས་ཐམས་ཅད་དམ་ཀུན་ནས་དཀར་བ་ངང་པའི་བུ་
མོ་དབྱངས་ཅན་མ་སྟེ། སྒྲ་གཅིག་གིས་དོན་གཉིས་ལ་སྦྱར་བས་སོ། ། རྒྱུ་
མཚན་ཅིའི་ཕྱིར་ཞེ་ན། ངེས་པ་བཤད་དུ་ཡོད་པས་སླའི། རྒྱ་གར་གྱི་སྙན་ངག་
མཁན་དཔལ་འཛིན་སྡེས་མངོན་བརྗོད་སྣ་ཚོགས་གསལ་བ་དང་། འཆི་མེད་
སེང་གེའི་ཨཱ་མ་ར་ཀོ་ཥའི་འགྲེལ་བ་རབ་འབྱོར་ཟླ་བས་བྱས་པ་འདོད་འཇོ་ལས།
ངང་པ་དྲི་ཟའི་མིང་གི་རྣམ་གྲངས་སུ་བཤད་པས་སོ། ། དེའི་ཕྱིར་སྨྲ་བའི་ལྷ་མོ་
དྲི་ཟའི་བུ་མོར་གྲགས་པས་ན། ངང་པ་སྟེ། དྲི་ཟའི་བུ་མོ་དབྱངས་ཅན་མ་
དང་། འདབ་ཆགས་ངང་པའི་བུ་མོ་མགྲིན་པའི་དབྱངས་ཅན་མ་སྦྱར་བས་
གྲུབ་བོ། རྣམ་པ་གཞན་དུ་ན་དབྱངས་ཅན་མ་འདི་ཉིད་ཚངས་པའི་བུ་མོ་ཡིན་
པར་བརྗོད་དོ། ། དེའི་ཤེས་པར་བྱེད་པ་ཚངས་པའི་གདོང་བཞི་ལས་རིག་བྱེད་
བཞི་བྱུང་བ་འདོད་པས་སྙན་ངག་གི་རིག་བྱེད་དབྱངས་ཅན་མ་ཡིན་པར་བྱས་
པའོ། ། ཡང་ན་སྔོན་ཚངས་པའི་འཇིག་རྟེན་ནས་ཆུ་ཀླུང་གི་གཟུགས་ཀྱི་འཇིག་
རྟེན་འདིར་བབས་པ། འཛམ་བུ་གླིང་གི་ལྷོ་ཕྱོགས་སུ་ཚངས་པའི་མཚོ་ཞེས་བྱ་
བའི་ཆུའི་གཟུགས་ལས་ཡི་གེའི་སྒྲ་རྣམས་འབྱུང་བ་ཞིག་ཡོད་པ་ལ། ས་ར་སྭ་ཏི་
ཞེས་འཇིག་རྟེན་དུ་གྲགས་སོ། ། ཅེས་པའི་ས་ར་སྭ་ཏི་ནི། མཚོ་ལྡན་ནམ།
སྐད་དམ། དབྱངས་སམ། དབྱངས་ཅན་མ་ཞེས་པར་འགྱུར་ལ། དེའི་ཕྱིར་
དབྱངས་ཅན་མ་ལ་ཚངས་པའི་བུ་མོ་ཐ་སྙད་བཏགས་སོ། ། འགའ་ཞིག་ཏུ།
དབྱངས་ཅན་མ་དྲི་ཟ་ཏམྦུ་རའི་ཆུང་མའི་ཚུལ་འཛིན་པ། ལྷོ་ཕྱོགས་རྒྱ་མཚོའི་
འགྲམ་ན་གནས་པ་ཞིག་ཡོད་པ་དེ་ལ། ཕྱི་ནང་གཉིས་ཀའི་འདོད་ལྷ་བྱེད་དོ།
ཞེས་ཀྱང་གྲག་གོ། ། ངེས་པའི་དབང་གིས་ན། འཇིག་རྟེན་དབང་ཕྱུག་གི་
ཞལ་གྱི་མཆེ་བ་ལས་འཁྲུངས་པ་ཡིན་ཏེ། མདོ་སྡེ་ཟ་མ་ཏོག་བཀོད་པ་ལས།
འཕགས་པ་སྤྱན་རས་གཟིགས་ཀྱི་མཆེ་བ་ལས་དབྱངས་ཅན་མ་ཕྱུངས་སོ། །



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། ་69
ཞེས་བཤད་པས་སོ། ། འོ་ན་གདོང་བཞི་གདོང་གི་ཞེས་སྨོས་པ་ལས། འདི་ལ་
དེ་མེད་པས་ཅི་ཞིག་ཏུ་དེ་ལྟར་འགྱུར་སྙམ་ན། བདེན་ཏེ། རྒྱ་དཔེ་ལ་ཙ་ཏུརྨུ་
ཁ་ཞེས་བྱུང་བ། གདོང་བཞི་དང་། ཞལ་བཞི་དང་། སྒོ་བཞི་རྣམས་ཅི་
རིགས་སུ་འགྱུར་ཞིང་། ཁྱད་པར་སློབ་དཔོན་ངག་གི་དབང་ཕྱུག་གིས། སྒོ་
བཞི་ཅན་ཞལ་པདྨ་ཡི། ། ཞལ་གྱི་ངང་པའི་བུ་མོའི་གསུང་། ཐམས་ཅད་
དཀར་བ་ཅེས་པར་བསྒྱུར་ཏེ་གསུང་པ་ལྟར། འདི་སྒོ་བཞི་ལ་འགྱུར་བས་
སོ། ། དེས་ཀྱང་ཅི་ཞེ་ན། འདི་ལ་ཚད་མེད་པའི་སྒོ་བཞི་དང་ལྡན་པས་གཏན་
ཚིགས་འབྲེལ་ལོ། ། དེ་ལྟར་ཕྱི་ནང་ཐུན་མོང་དུ་ཚངས་པའི་བུ་མོ་འདོད་ལ།
ཐུན་མོང་མ་ཡིན་པར་སྤྱན་རས་གཟིགས་ཀྱི་སྲས་མོ་དང་འཇམ་དཔལ་གཤིན་རྗེ་
གཤེད་ཀྱི་བཙུན་མོར་གྱུར་པ་ངག་གི་ལྷ་མོ་རྡོ་རྗེ་དབྱངས་ཅན་མ་ཁྱོད་ནི་དབྱུག་
པ་ཅན་ཁོ་བོའི་ཡིད་ལ་རིང་དུ་གནས་པར་མཛོད་ཅིག ། ཅེས་བསྟན་བཅོས་
རྩོམ་པ་ལ་འཇུག་པའི་སྔོན་དུ་ཤིས་པ་བརྗོད་པའི་ཚིགས་སུ་བཅད་པར་བྱས་
པའོ། །
གཉིས་པ་འཆད་པར་དམ་བཅས་པ་ནི། བསྟན་བཅོས་སྔ་མ་རྣམས་
བསྡུས་ཤིང་། ། སྦྱོར་བ་རྣམས་ཀྱང་ཉེར་མཚོན་ཏེ། ། ཇི་ལྟར་ནུས་བཞིན་
བདག་གིས་ནི། ། སྙན་ངག་རྣམས་ཀྱི་མཚན་ཉིད་བྱ། ། བསྟན་བཅོས་སྔ་མ་
རྣམས་ནི་སྔོན་གྱི་སློབ་དཔོན་རིག་པའི་གནས་ལ་མཁས་པ་འགའ་ཞིག་གིས་བྱས་
པའི་སྙན་ངག་གི་བསྟན་བཅོས་རྣམས་ཏེ། གང་ཞེས་ཞེ་ན། དྲང་སྲོང་རྒྱས་
པསབྱས་པའི་སྙན་ངག་བྷ་ར་ཏ་དང་། མེ་བཞིན་འཇུག་གི་བུ་མོས་བྱས་པའི་
སྙན་ངག་བསྒོམ་པའི་ཆོས་དང་། གྲོག་མཁར་གྱིས་བྱས་པའི་སྙན་ངག་རཱ་མ་ཡ་
ན་དང་། མཱརྐཎེ་ཡས་བྱས་པའི་སྙན་ངག་སྔོན་རབས་ཀྱི་ཆོས་དང་། ནག་མོའི་
ཁོལ་གྱིས་བྱས་པའི་སྙན་ངག་གཞོན་ནུ་འབྱུང་བ་དང་། ཁྱད་པར་སློབ་དཔོན་



70 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
རམ་ཤརྨ་ལ་སོགས་པས་བྱས་པའི་སྙན་ངག་གི་བསྟན་བཅོས་སྔ་མ་གཞུང་མང་
ཞིང་འཐོར་ཁམས་སུ་གྱུར་པ་རྣམས་ཚིག་ཉུང་ངུས་དོན་ཚང་ལ་མ་ནོར་བར་
བསྡུས་ཤིང་། དེར་མ་ཟད་བྷཱ་ར་ཏའི་ཁྱད་ཆོས་སྦྱར་བ་ལ་སོགས་པའི་ཡོན་ཏན་
བཅུ་པོ་རྣམས་ཀྱང་འདི་ཉིད་ཀྱི་ནང་དུ་འདུས་པར་བྱས་ནས། བསྟན་བཅོས་
སྔ་མ་རྣམས་ལས་དོན་གྱི་ཁྱད་པར་དུ་འཕགས་པའི་ཚིག་གི་སྦྱོར་བ་དཔེར་བརྗོད་
པརྣམས་ཀྱང་ཉེ་བར་མཚོན་པར་བྱས་ཏེ། རང་གི་བློ་གྲོས་ཀྱི་སྤོབས་པས་ཇི་
ལྟར་ནུས་པ་བཞིན་དུ་དབྱུག་པ་ཅན་བདག་གིས་སྙན་ངག་རྣམས་ཀྱི་ལུས་དང་
རྒྱན་གྱི་མཚན་ཉིད་བསྟན་པར་བྱའོ། ། ཞེས་རྩོམ་པར་དམ་བཅའ་བ་བྱས་
སོ། །
གཞུང་དོན་གཉིས་པ་བསྟན་བཅོས་དེ་བརྩམས་པའི་དགོས་པ་སོགས་ལ།
བསྟན་བཅོས་རྩོམ་པའི་ཡོན་ཏན། མ་བརྩམ་པའི་སྐྱོན། ལེགས་པར་བརྩམས་
པ་དེ་ཡུན་རིང་དུ་གནས་པའི་རྒྱུ་མཚན། རྩོམ་བྱེད་མཁས་རྨོངས་ཀྱི་ཁྱད་པར།
རྩོམ་པའི་སྐྱོན་སྤོང་ཐབས། བསྟན་བཅོས་མི་ཤེས་པའི་སྐྱོན། མཁས་པའི་
ལེགས་པར་དབྱེ་བ་དང་བདུན་ལས།
དང་པོ་རྩོམ་པའི་ཡོན་ཏན་ནི། འདི་ནི་ཀུན་ཏུ་མཆོག་རྣམས་ཀྱང་། །
མཆོག་གི་རྗེས་སུ་བསྟན་པ་ཡི། ། ཚིག་རྣམས་ཉིད་ཀྱི་དྲིན་གྱིས་ནི། འཇིག་
རྟེན་ལུགས་ལ་འཇུག་པར་བྱེད། ། འཇིག་རྟེན་འདི་ན་རྣམ་པ་ཀུན་ཏུ་སྟེ་དུས་
ཐམས་ཅད་དུ་སྙན་ངག་ལ་མཁས་འདོད་ཀྱི་སྐྱེས་བུ་མཆོག་ཏུ་གྱུར་པ་རྣམས་
ཀྱང་། སྔོན་གྱི་སློབ་དཔོན་མཆོག་གི་བརྩེ་བས་རྗེས་སུ་བསྟན་པ་བརྗོད་བྱ་སྡེ་
བཞིས་བསྡུས་པའི་བསྟན་བཅོས་ཀྱི་ཚིག་རྣམས་ཉིད་ཀྱི་དྲིན་གྱིས་བླང་དོར་ཕྱེ་
ནས་། འཇིག་རྟེན་གྱི་ཆོས་ལུགས་འདོད་དོན་ཕུན་སུམ་ཚོགས་པ་ལ་འཇུག་
པར་བྱེད་དོ། །



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། 71
དགོས་སོགས་གཉིས་པ་མ་བརྩམ་པའི་སྐྱོན་ནི། གལ་ཏེ་སྒྲ་དོན་སྣང་བ་
ནི། ། འཁོར་བའི་བར་དུ་མི་གསལ་ན། ། འཇིག་རྟེན་གསུམ་པོ་མཐའ་དག་
ནི། ། སྨྲག་རུམ་མུན་པ་ཉིད་དུ་འགྱུར། ། གལ་ཏེ་ཞེས་པ་རྟག་པ་མཐའ་
བཟུང་བ་སྟེ་སྒྲ་དོན་ཕྱིན་ཅི་མ་ལོག་པའི་བསྟན་བཅོས་ཁྱད་པར་ཅན་གྱི་སྣང་བ་
ནི། འཁོར་བ་ཇི་སྲིད་གནས་པའི་བར་དུ་མི་གསལ་བ་སྟེ་མེད་ན། ལྷ་མི་ཀླུའི་
འཇིག་རྟེན་གསུམ་པོ་མཐའ་དག་འདི། མི་ཤེས་པ་བར་མེད་པའི་སྨག་རུམ་
མུན་པ་སྟུག་པོ་ཆེན་པོས་ཁེབས་པ་ཉིད་དུ་འགྱུར་རོ། ། ཞེས་པའོ། །
དགོས་སོགས་གསུམ་པ་ལེགས་པར་བརྩམས་པ་དེ་ཡུན་རིང་དུ་གནས་
པའི་རྒྱུ་མཚན་ནི། སྔོན་གྱི་རྒྱལ་པོ་གྲགས་པའི་གཟུགས། ། ངག་གི་རང་
བཞིན་མེ་ལོང་ཐོབ། ། དེ་དག་ཉེ་བར་མི་གནས་ཀྱང་། རང་ཉིད་ཉམས་པ་
མེད་ལ་ལྟོས། ། སྔོན་གྱི་རྒྱལ་པོ་ང་ལས་ནུ་དང་། ཟླ་འོད་ལ་སོགས་པའི་རིགས་
དང་། སྟོབས་དང་། སྦྱིན་པའི་གྲགས་པ་ཆེན་པོས་གཟུགས་བརྙན་ངག་གམ་
གཏམ་རྒྱུད་དག་གི་རང་བཞིན་ལས་གྲུབ་པའི་མེ་ལོང་དུ་གསལ་བ་ངེས་པ་ཐོབ་
པས་ན་སྟོད་ཡུལ་གྱི་རྒྱལ་པོ་དེ་དག་རིང་དུ་འདས་ནས་ཉེ་བར་མི་གནས་ཀྱང་
རང་ཉིད་དངོས་ཡོད་པ་ལྟར་སྙན་གྲགས་ཀྱི་གཟུགས་བརྙན་ཉམས་པ་མེད་ལ་
ལྟོས་དང་ངོ་མཚར་ཆེ་སྟེ། སྤྱིར་མེ་ལོང་གི་ཁྱད་ཆོས་གཟུགས་བརྙན་གསལ་
བར་འཆར་བ་དེ་ལ་ཡང་འཆར་བྱེད་གཟུགས་ཀྱི་དངོས་པོ་ཞིག་ཉེ་བར་གནས་
དགོས་ལ་དེ་མེད་ན་གཟུགས་བརྙན་གང་ཡང་འཆར་བ་མེད་དོ། ། འདི་ནི་དེ་
ལྟ་བུ་ལ་མ་ལྟོས་པར་འཆར་བས་སྔོན་མེད་པའི་མེ་ལོང་ཡིན་ནོ། ། དོན་ནི་སྙན་
ངག་གི་ལུས་དང་རྒྱན་ཕུན་སུམ་ཚོགས་པ་བསྟན་བཅོས་སུ་བཀོད་ན་རྩོམ་པ་པོ་
མི་གནས་ཀྱང་རང་ཉིད་མཁས་པའི་གྲགས་པ་དང་བསྔགས་པར་འོས་པ་ནམ་
ཡང་ཉམས་པ་མེད་པར་འགྱུར་བའི་སྒྲུབ་བྱེད་ནུས་པ་ཅན་གྱིས་ནི་དོན་གཞན་



72
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བཀོད་པའི་རྒྱན་ནོ། །
དགོས་སོགས་བཞི་པ་རྩོམ་བྱེད་མཁས་རྨོངས་ཀྱི་ཁྱད་པར་ནི། མཁས་
པས་ཡང་དག་རབ་སྦྱར་བའི། ། ངག་ནི་ངག་གི་འདོད་འཇོར་བཤད། ། དེ་
ཉིད་ཉེས་པར་སྦྱར་ན་སླར། ། སྦྱོར་པོ་བ་ལང་ཉིད་རྗོད་བྱེད། ། ཤེས་ལྡན་
ཡིད་ཆེས་པའི་མཁས་པས་ཡང་དག་པར་རབ་ཏུ་སྦྱར་བའི་སྙན་ངག་ནི་སྙན་ངག་
གི་ཁྱད་པར་རྣམ་པར་དག་པའི་ཚིག་དོན་བཟང་པོ་ཟད་མེད་དུ་འབྱུང་བས་ན་
ངག་གི་འདོད་པ་འཇོ་བར་བཤད་ལ་ངག་དེ་ཉིད་ལེགས་པ་མ་ཡིན་པའི་ཉེས་
པར་སྦྱར་བ་དེ་ཉིད་ཀུན་གྱིས་འདོར་བར་མ་ཟད། སླར་ཚིག་དོན་སྦྱོར་བ་པོའི་
གང་ཟག་རང་བླུན་པོ་བ་ལང་དང་མཐུན་པར་བརྗོད་ཅིང་སྨོད་དོ། །
དགོས་སོགས་ལྔ་པ་རྩོམ་པའི་སྐྱོན་སྤང་ཐབས་ནི། དེ་ཕྱིར་སྙན་ངག་དག་
ལ་སྐྱོན། ། ཆུང་བར་གྱུར་ཀྱང་ཅི་ཞིག་ལྟར། ། བཏང་སྙོམས་མི་བྱ་ལུས་མཛེས་
ཀྱང་། ། སྐྱོན་གཅིག་གིས་ནི་སྐལ་ངན་འགྱུར། ། དེའི་ཕྱིར་སྙན་ངག་གི་སྦྱོར་
བ་དག་ལ་སྐྱོན་གྱི་དངོས་པོ་ཕྲ་མོ་ཙམ་ཞིག་ཆགས་པར་གྱུར་ཀྱང་དེ་ནི་བཏང་
སྙོམས་སུ་བཞག་པར་མི་བྱ་སྟེ། བློ་གྲོས་ཀྱི་མིག་གིས་ལེགས་པར་བལྟས་ནས་
དག་པར་བྱའོ། ། དེ་ཡང་ཅི་ཞིག་ལྟར་ཏེ། འདི་ཙམ་གྱིས་སྐྱོན་དུ་འགྱུར་བ་
མེད་དོ་ཞེས་བཏང་སྙོམས་སུ་བཞག་ན་དཔེ་སྐྱེས་བུའི་ལས་ཀྱི་རྣམ་པ་གཞན་ཤིན་
ཏུ་མཛེས་པར་སྣང་ཡང་དབང་པོ་གང་ཡང་རུང་བ་ཞིག་ལ་སྐྱོན་གྱི་དངོས་པོ་
གཅིག་གིས་རེག་པས་ཀྱང་ནི་དེའི་གཟུགས་བྱད་སྐལ་ངན་དུ་འགྱུར་བ་བཞིན་
ནོ། །
དགོས་སོགས་དྲུག་པ་བསྟན་བཅོས་མི་ཤེས་པའི་སྐྱོན་ནི། ། སྐྱེ་བོ་བསྟན་
བཅོས་མི་ཤེས་པས། ། ཡོན་ཏན་སྐྱོན་དག་ཇི་ལྟར་དབྱེ། ། གཟུགས་ཀྱི་དབྱེ་བ་
དམིགས་པའི་སྐབས། ། ལོང་བ་དག་ལ་ཡོད་དམ་ཅི། ། སྐྱེ་བོ་གང་ཞིག་སྙན་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། 73
ངག་ལ་སོགས་པའི་བསྟན་བཅོས་ལ་མཁས་པར་མ་སྦྱངས་ཤིང་མི་ཤེས་པས་དེའི་
ཡོན་ཏན་དང་སྐྱོན་དག་འདིའོ། ། ཞེས་ཇི་ལྟར་དབྱེ་བར་ནུས་ཏེ་མི་ནུས་ལ་དེ་
ཉིད་ཟླ་བོ་དངོས་པོའི་དཔེས་བསྟན་པ་གཟུགས་ཀྱི་དབྱིབས་དང་ཁ་དོག་དཀར་
དམར་ལ་སོགས་པའི་དབྱེ་བ་གང་ཡིན་དམིགས་པའི་སྐབས་མིག་ལོང་བ་དག་ལ་
བཤད་རྒྱུ་ཡོད་དམ་ཅི་སྟེ་མེད་དོ། །
དགོས་སོགས་བདུན་པ་མཁས་པས་ལེགས་པར་དབྱེ་བ་ནི། དེ་ཕྱིར་
མཁས་པས་སྐྱེ་དགུ་རྣམས། ། བྱེ་བྲག་རྟོགས་ལ་མངོན་དགོངས་ཏེ། ། རྣམ་
བཀྲ་ལམ་ལྡན་ཚིག་རྣམས་ཀྱི། ། བྱ་བའི་ཆོ་ག་ངེས་པར་སྦྱར། ། སྙན་ངག་གི་
སྐྱོན་ཡོན་ཤེས་པ་བསྟན་བཅོས་རྣམ་པར་དག་པ་ལ་རག་ལས་པ་དེའི་ཕྱིར་སྔོན་
གྱི་སློབ་དཔོན་མཁས་པས་སྐྱེ་དགུ་རྣམས་ཀྱི་རྒྱུད་ལ་ལེགས་ཉེས་བྱེ་བྲག་རྟོགས་པ་
མངོན་པར་དགོངས་ནས་སྒྲ་དོན་གྱི་རྣམ་པར་བཀྲ་བའི་ལམ་དང་ལྡན་པའི་སྙན་
ཚིག་རིག་པ་ཤེས་བྱར་བྱ་བའི་ཆོ་ག་སྟེ་རྩོམ་པའི་ཐབས་ཁྱད་པར་ཅན་ངེས་པར་
སྦྱར་ནས་གཏན་ལ་འབེབས་པར་མཛད་པའི་དོན་ཏོ། །
གཞུང་དོན་གསུམ་པ་དགོས་པ་དེ་ལྡན་གྱི་བསྟན་བཅོས་དངོས་ལ།
མདོར་བསྟན་དང་། རྒྱས་བཤད་གཉིས་ལས། དང་པོ་མདོར་བསྟན་པ་ནི།
དེ་རྣམས་ཀྱིས་ནི་སྙན་ངག་གི། ། ལུས་དང་རྒྱན་ཡང་རབ་ཏུ་བསྟན། ། སྔོན་
གྱི་སློབ་དཔོན་མཁས་པ་དེ་རྣམས་ཀྱིས་སྙན་ངག་གི་ལུས་དང་རྒྱན་གྱི་མཚན་ཉིད་
ཀྱང་རབ་ཏུ་བསྟན་ནོ་ཞེས་པའོ། ། གཉིས་པ་རྒྱས་བཤད་ལ། ལུས་དང་།
རྒྱུན་དང་། སྐྱོན་གསུམ་མོ། །
དང་པོ་སྙན་ངག་གི་ལུས་བཤད་པ་ལ་མཚན་ཉིད་དབྱེ་བ། རྗོད་
བྱེད་སྐད་རིགས་བཤད་པ་དང་གསུམ་ལས།
དང་པོ་མཚན་ཉིད་ནི། ལུས་ནི་རེ་ཞིག་འདོད་པ་ཡི། ། དོན་གྱི་རྣམ་



74 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བཅད་ཚིག་གི་ཕྲེང་། ། སྙན་ངག་གི་ལུས་ཀྱི་མཚན་ཉིད་རེ་ཞིག་སྨྲ་བ་པོའི་
བརྗོད་འདོད་ཀྱི་ཀུན་ནས་བླངས་པའི་དོན་གྱི་བརྗོད་བྱ་གང་ཞིག བརྗོད་བྱ་མ་
ཡིན་པ་རྣམ་པར་བཅད་ཅིང་། སྙན་ངག་གི་བསྟན་བཅོས་རང་ཉིད་ནས་
འབྱུང་པའི་ལུགས་ལྟར་རྗོད་བྱེད་ཚིག་གི་ཕྲེང་བ་སྡེབས་པའོ། །
གཉིས་པ་ལུས་ཀྱི་དབྱེ་བ་ནི། དེ་ཡང་ཚིགས་བཅད་ལྷུག་པ་དང་། །
སྤེལ་མ་རྣམ་གསུམ་ཉིད་དུ་གནས། ། མཚན་ཉིད་དེ་ལྟ་བུ་དང་ལྡན་པའི་སྙན་
ངག་གི་ལུས་དེ་ལ་ཡང་ཚིགས་བཅད་དང་། ལྷུག་པ་དང་། དེ་གཉིས་སྤེལ་མ་
སྟེ་དབྱེ་བ་རྣམ་པ་གསུམ་དུ་གནས་སོ་ཞེས་པའོ། ། སྐབས་འདིར་འཕྲོས་དོན།
འཇམ་པའི་དབྱངས་ས་སྐྱ་པཎྜི་ཏ་དེ་ཉིད་ཀྱིས། སྡེབ་སྦྱོར་སྣ་ཚོགས་མེ་ཏོག་གི་
ཆུན་པོར། ཚིགས་སུ་བཅད་དང་རྐྱང་བ་དང་། ། རྒྱུན་ཆགས་ཞེས་བྱ་རྣམ་པ་
གསུམ། ། ཚིག་གི་སྦྱོར་བ་བྱེད་འདོད་པའི། ། མཁས་པ་རྣམས་ཀྱི་འཇུག་
ངོགས་ཡིན། ། ཞེས་པ་དང་། རྒྱུན་ཆགས་དེ་ཡང་། རྒྱུན་ཆགས་བཅད་པ་
དང་མ་བཅད་པའོ། ། དེ་ལ་རྒྱུན་ཆགས་བཅད་པ་ནི། འདིར་ཚིགས་སུ་
བཅད་པའི་བྱེ་བྲག་ཡིན་པས། ཚིགས་སུ་བཅད་པ་ཉིད་ཀྱི་ནང་དུ་བཤད་པར་
བྱའོ། ། རྒྱུན་ཆགས་མ་བཅད་པ་ནི། སྡེབ་སྦྱོར་གྱི་མཚན་ཉིད་ལྕི་ཡང་ལ་
སོགས་པས་ཕྱེ་ལ། བྱ་བ་སྟོན་པའི་སྒྲ་ཡོད་པ་རྐང་པ་བཞིར་མ་བཅད་པ་སྟེ།
ཞེས་འདིར་རྗེས་ཐོགས་སུ་སྡེབ་སྦྱོར་གྱི་ཚོམས་ལས་བྱུང་བའི་ལུང་རྒྱབ་འོག་ནས་
འབྱུང་བ་བཞིན་མཛད་པར། དཔང་ལོ་ཙཱ་བ་ཆེན་པོ་བློ་གྲོས་བརྟན་པས།
མཁས་པ་འགའ་ཞིག་རྒྱུན་ཆགས་རྐང་པས་མ་བཅད་པ་ཡང་ཡོད་དེ། རྐང་པ་
དག་མ་བཅད་ཅིང་། ། གང་ལ་ཡི་དེ་སྦྲེལ་ལེགས་ཡོད། ། བྱ་བའི་ཚིག་གིས་
གསལ་བྱས་པ། ། དེ་ནི་རྒྱུན་ཆགས་ལས་གཞན་མིན། ། ཞེས་སྡེབ་སྦྱོར་གྱི་
ཚོམས་ལས་འབྱུང་གསུང་ངོ་། ། ཞེས་གསུངས་པ་ནི་དཔྱད་དགོས་ཏེ། གཞུང་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ།
75
དེ་སྐད་ཅེས་བྱ་བ་ཡང་ཐ་སྙད་གྱི་གཙུག་ལག་དང་དེ་སྨྲ་བ་གཞན་རྣམས་ལ་
གྲགས་པ་མ་མཐོང་ལ། དེ་ལྟ་བུ་རྒྱུན་ཆགས་ཡིན་ན། བྱ་བའི་ཚིག་ཡོད་པའི་
ལྷུག་པ་རྣམས་ཀྱང་རྒྱུན་ཆགས་སུ་ ཐལ་བར་འགྱུར་ཞིང་། དེ་འདྲའི་རྣམ་
གཞག་གཞུང་འདི་དང་། སྡེབ་སྦྱོར་རིན་ཆེན་འབྱུང་གནས་ལ་སོགས་པར་མ་
སྨོས་པ་དང་། རྐང་པ་མེད་པའི་ཚིག་རྒྱུན་ནི་ལྷུག་པ་ཁོ་ནར་བཤད་པས་སོ། །
ཞེས་གསུངས་པ་ལ་རྒྱབ་བརྟེན་ཏེ། ཟུར་མཁར་བ་བློ་གྲོས་རྒྱལ་པོ་ན་རེ།
བསྟན་བཅོས་ཀྱི་ལུས་ཚིགས་བཅད་ལྷུག་པ་རྒྱུན་ཆགས་གསུམ་དུ་བསྡུས་ན་མི་
རུང་སྟེ། དེ་གསུམ་ལས་གཞན་དུ་གྱུར་པའི་སྤེལ་མ་སྐྱེས་རབས་ལྟ་བུ་མ་འདུས་
པའི་ཕྱིར། ཞེས་ཟེར་ན་ཡང་། རྗེ་བཙུན་དེ་ཉིད་འཇམ་པའི་དབྱངས་དང་།
ཐ་མི་དད་པའི་མཁྱེན་པ་ཚད་དུ་མེད་ཅིང་། ཤེས་བྱ་ཀུན་ལ་མི་ཤེས་པའི་མུན་
པ་གཏན་བཅོམ་པས་ན་འཁྲུལ་པར་གསུངས་པ་ནི་ག་ལ་ཞིག དེས་ན་གོང་དུ་
གསུངས་པ་དེ་དག་ནི། རྣམ་གྲངས་གཞན་ལ་དགོངས་ནས་རྒྱུན་ཆགས་ཀྱང་
ལུས་སུ་བཞེད་པ་ཙམ་མ་གཏོགས། སྤེལ་མ་མི་བཞེད་པ་ནི་ནམ་ཡང་མ་ཡིན་ཏེ།
དེ་ཉིད་ཀྱི་བསྟན་བཅོས་མཁས་པ་འཇུག་པའི་སྒོ་ལས། བསྟན་བཅོས་བྱེད་པས་
ཚིགས་བཅད་དང་། ། རྐྱང་པ་དང་ནི་སྤེལ་མ་གསུམ། ། ཞེས་པ་དང་བསྟན་
བཅོས་ལ་འཇུག་པ་རྣམས་ཀྱི་ལམ་ནི་གསུམ་སྟེ། ཚིགས་སུ་བཅད་པ་དང་།
རྐྱང་པ་སྟེ་ལྷུག་པ་དང་། དེ་གཉིས་སྤེལ་མའོ། ། ཞེས་གསུངས་པའི་ཕྱིར།
སྐྱེས་རབས་ལྟ་བུ་སྤེལ་མ་མ་འདུས་པའི་སྐྱོན་ཡོད་དོ་ཞེས་པའི་ངག་དེ་འཕངས་
པ་ལ་དོན་མེད་དོ། ། ཡང་རྐང་པས་མ་བཅད་པའི་རྒྱུན་ཆགས་དེ་ཉིད་ལྷུག་པ་
ཡིན་ན། ལྷུག་པ་ལ་སྡེབ་སྦྱོར་འབྱུང་བ་མི་སྲིད་དོ། ། ལྷུག་པ་ལ་རྐང་པས་མེད་
པའི་ཕྱིར་རོ། ། ཞེས་ཟེར་ཡང་། རྗེ་བཙུན་དེ་ཉིད་ནི་རྐང་པ་མ་བཅད་པའི་
རྒྱུན་ཆགས་དེ། ལྷུག་པ་དང་འདྲ་བ་ཙམ་ལས་ལྷུག་པ་དངོས་སུ་མི་བཞེད་དེ།



76
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
མཁས་འཇུག་ལས། རྒྱུན་ཆགས་མ་བཅད་པ་ནི་སྡེབ་སྦྱོར་རྒྱུན་ཆགས་འདྲ་བ་
ལ། རྐང་པ་མ་བྱེད་པས་རྐང་པ་དང་འདྲའོ། ། ཞེས་གསུངས་པའི་ཕྱིར། ཡི་
གེ་ལྕི་ཡང་གི་སྡེབ་སྦྱོར་སྦྲེལ་ལེགས་སུ་ཡོད་པས་ལྷུག་པ་དངོས་ནི་མ་ཡིན་ཞིང་།
རྣམ་པ་གཅིག་ཏུ་རྐང་པས་མ་བཅད་པའི་ཕྱིར་ལྷུག་པ་དང་འདྲའོ། ། གཞན་
ཡང་། ཚིགས་བཅད་རྐང་བཞི་དེ་ཡང་ནི། ། བྲྀཏྟ་ཛཱ་ཏི་ཞེས་རྣམ་གཉིས། །
ཞེས་པ་འདིས་ཀྱང་སྡེབ་སྦྱོར་ཡོད་པའི་ངག་ལ་རྐང་པ་བཞི་པས་ཁྱབ་པར་དངོས་
སུ་བསྟན་པའི་ཕྱིར། ཟེར་མོད་ཀྱང་། སྡེབ་སྦྱོར་གྱི་ཡུལ་རྐང་བཞིས་བཅད་པ་
ནི། ས་སྐྱ་པཎྜི་ཏས་མཆོག་ཏུ་བཞེད་དེ། མཁས་འཇུག་ལས། སྡེབ་སྦྱོར་
ཚིགས་བཅད་རྐང་བཞི་པ། ། འཇུག་དང་རིགས་ཀྱི་དབྱེ་བ་གཉིས། ། ཅེས་
གསུངས་ཕྱིར། འོན་ཀྱང་དེས་ཁྱབ་པ་མ་ཡིན། གལ་ཏེ་ཁྱབ་ན། མངོན་པ་
ཀུན་བཏུས་ལས། ཚིགས་སུ་བཅད་ནི་རྐང་པ་དང་། གཉིས་པ་དང་། གསུམ་
པ་དང་། བཞི་པ་དང་། ལྔ་པ་དང་། དྲུག་པ་རྣམས་སུ་ཡོད་དོ། ཞེས་པ་
དང་། མཁས་འཇུག་ལས། ལུང་ལ་རྐང་པ་གཉིས་པ་ནས། ། བརྩམས་ཏེ་
དྲུག་པའི་བར་དུ་བཤད། ། ཅེས་གསུངས་པའི་ལུང་གི་ཚིགས་བཅད་རྣམས་ལ་
སྡེབ་སྦྱོར་མི་འབྱུང་བས་ཁྱབ་པ་ཁས་ལེན་དགོས་པར་འགྱུར་བས་སོ། ། དེས་ན་
རྗེ་བཙུན་པཎྜི་ཏ་ཆེན་པོ་དེ་ཉིད་ནི། ཤེས་བྱ་ཇི་ལྟ་བ་དང་། ཇི་སྙེད་པ་མཁྱེན་
པའི་སྟོབས་མངའ་བས། བློ་གྲོས་ཕྱོགས་རེ་བ་རྣམས་ཀྱི་ཀླན་ཀའི་ཡུལ་མ་ཡིན་
ནོ། །
ད་ནི་སྙན་ངག་གི་ལུས་དང་པོ་ཚིགས་བཅད་བཤད་པ་ལ། སྡེབ་སྦྱོར་གྱི་
སྒོ་ནས་གཉིས་སུ་ཕྱེ་བ་དང་། རིགས་ཀྱི་སྒོ་ནས་བཞིར་ཕྱེ་བ་དང་། དེ་འཕྲོས་
སུ་སརྒ་ཆེན་པོའི་མཚན་ཉིད་བཤད་པ་དང་གསུམ་ལས།
དང་པོ་ནི། ཚིགས་བཅད་རྐང་བཞི་དེ་ཡང་ནི། ། བྲྀཏྟ་ཛཱ་ཏི་ཞེས་རྣམ་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ།
77
གཉིས། ། ཞེས་པ་སྟེ། སྡེབ་སྦྱོར་དང་སྙན་ངག་རིག་པའི་ལུགས་ལ་ཚིགས་
བཅད་རྐང་པ་བཞི་པ་ཅན་ཁོ་ནར་ངེས་པ་དེ་ལ་ཡང་། བྲིཏྟ་དང་ཛཱ་ཏིའི་དབྱེ་
བ་རྣམ་པ་གཉིས་སུ་གནས་པ་ལས་གང་དུ་དབྱངས་ཀྱི་ཡི་གེ་བགྲང་བ་ནི་བྲྀཏྟ་ཏེ།
ཞུགས་པ་དང་། སྦྱར་བ་དང་། འཕེལ་བ་ཞེས་བྱ་བ་ལ། ཕྱི་མོ་བགྲང་བ་ནི་ཛ་
ཏི་སྟེ། རིགས་སམ་སྐྱེད་པ་ཞེས་བྱའོ། ། དེ་ཡི་སྤྲོས་པ་མཐའ་དག་ནི། ། སྡེབ་
སྦྱོར་གཞུང་དུ་ངེས་པར་བསྟན། ། དེ་ལྟར་བྲྀཏྟ་དང་ཛཱ་ཏི་ཞེས་བྱ་བ་དེ་ཡི་སྤྲོས་
པ་མཐའ་དག་པ་ནི། རིན་ཆེན་འབྱུང་གནས་ཞི་བ་དང་། དྲང་སྲོང་དམར་
སེར་དང་། རྒྱལ་བའི་ལྷས་མཛད་པའི་སྡེབ་སྦྱོར་གྱི་གཞུང་རྣམས་སུ་ངེས་པར་
བསྟན་ཡོད་པས་དེར་རྟོགས་པར་གྱིས་ཤིག་ཅེས་འདོམས་པའོ། ། རིགས་དེ་
སྙན་ངག་རྒྱ་མཚོ་ནི། ། ཟབ་མོ་བརྒལ་འདོད་རྣམས་ཀྱི་གྲུ། ། སྡེབ་སྦྱོར་གྱི་
རིག་པ་དེ་ནི་སྙན་ངག་གི་རྒྱ་མཚོ་ཆེན་པོ་མཐའ་ཡས་ཤིང་གཏིང་ཟབ་མོ་དཔག་
པར་དཀའ་བ་དེཉིད་བརྒལ་བར་འདོད་པ་རྣམས་ཀྱི་གྲུ་སྟེ་ཐབས་ཡིན་པས་
སོ། །
གཉིས་པ་ཚིགས་བཅད་རིགས་ཀྱི་སྒོ་ནས་བཞིར་དབྱེ་བ་ནི། གྲོལ་བ་
དང་ནི་རིགས་དང་མཛོད། ། འདུས་པ་ཞེས་བྱ་དེ་འདྲ་ཡི། ། ཚིགས་བཅད་རྒྱ་
ཆེ་སརྒས་བཅིངས། ། ཆ་ཤས་རང་བཞིན་ཕྱིར་མ་བརྗོད། ། གོང་དུ་ཤོ་ལོ་ཀ་
གཅིག་གིས་བརྗོད་བྱའི་དོན་གཅིག་རང་དབང་ཅན་དུ་གྲོལ་བར་སྟོན་པ་གྲོལ་བ་
སྟེ། སློབ་དཔོན་དཔའ་བོས་མཛད་པའི་སྐྱེས་རབས་སོ་བཞི་པ་ལས། གཞན་
དོན་སྤྱོད་པ་གང་གིས་ཡོན་ཏན་གྲུབ་པའི་ཕུན་ཚོགས་རྣམས། ། རང་དོན་ལ་
ཆེར་འབད་པ་རྣམས་ཀྱིས་ཀྱང་རྗེས་འགྲོ་མིན་པ་ཉིད། ། ཐམས་ཅད་མཁྱེན་
ཅེས་བརྗོད་པ་མ་ནོར་གསལ་བར་གྲགས་པ་ཡི། ། མཉམ་མེད་དེ་ནི་ཆོས་དང་
དགེ་འདུན་བཅས་ལ་གཙུག་གིས་འདུད། ཅེས་གསུངས་པ་ལྟ་བུའོ། །



78 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བརྗོདབྱའི་དོན་གཅིག་ལ་ཤོ་ལོ་ཀ་དུ་མ་ཞིག་ཚོགས་པ་བྱ་བའི་ཚིགས་
རིགས་གཅིག་གིས་རྫོགས་པ་རིགས་ཏེ། དཔག་བསམ་འཁྲི་ཤིང་ལས། གཙུག་
ན་ནོར་བུའི་རྟོགས་བརྗོད་པར། ། མཛེས་མ་དེས་ཀྱང་མི་བདག་ནི། ། བརྟེན་
ལྡན་ཟབ་ཅིང་མཛེས་པ་དག ། གཞན་གྱིས་གདུང་ལ་སྙིང་རྗེ་ནས། ། གཞུག་
བཞག་འདོད་པའི་དབང་ཕྱུག་བཞིན། ། གཙུག་གི་རིན་ཆེན་འོད་ཟེར་ནི། །
མ་རུངས་འཇིགས་པར་བྱེད་པ་ཡིས། ། ཕྱོགས་སུ་བསྲུངས་པའི་ཡིག་ཕྲེང་
དག ། གུར་གུམ་གྱིས་ནི་དྲི་བ་བཞིན། ། རླུང་གིས་གཡོབ་ཅིང་འཕེན་བྱེད་
པའི། ། རྔ་ཡབ་དག་གིས་རྣམ་མཛེས་པ། ། འགྲོ་བ་ཡང་དག་སྒྲོལ་མིན་
པ། ། སྙིང་སྟོབས་གྱེན་དུ་འཕྱུར་བཅས་བཞིན། ། རིན་ཆེན་ཡིད་འོང་དོ་ཤལ་
དག ། སྙིང་གར་གཟུང་བར་བྱས་པ་ནི། ། ས་འོག་རྒུད་པ་ཞི་བའི་སླད། །
ལྷག་མ་ཅན་གྱི་བརྟེན་པ་བཞིན། ། ཆེ་བའི་དཔུང་པས་ས་དང་ནི། ། སེམས་
ཀྱི་བཟོད་པ་ཐོབ་པ་དག ། མཐོང་ནས་མངོན་པར་འདོད་པ་དང་། ། ཡ་
མཚན་དབང་དུ་རབ་ཏུ་གྱུར། ། ཞེས་བརྗོད་བྱ་རྒྱལ་པོ་མཐོང་བ་གཅིག་ཉིད་
རྗོད་བྱེད་ཤོ་ལོ་ཀ་ལྔ་དང་། རབ་ཏུ་གྱུར་ཞེས་པ་བྱ་ཚིག་གཅིག་གིས་གསལ་བར་
བྱས་པ་ལྟ་བུ་དང་། ཡང་སྙན་ངག་ཆེན་པོ་དམ་པ་ཏོག་དཀར་པོའི་སྤྱོད་པ་ཞེས་
བྱ་བའི་སརྒ་དང་པོར། གནས་གཙང་མ་ཡི་རིས་བྱུང་རྣམས། ། གཞན་མ་
རྣམས་དང་ལྷན་ཅིག་ཏུ། ། རྒྱལ་བྱེད་ཚལ་ནས་འོངས་པར་གྱུར། ། ཞེས་པ་
དང་། ཟླ་འོད་བདུད་རྩིའི་འབྱུང་འདོད་པའི། ། ནགས་ཀྱི་ཙ་ཀོ་ར་རྣམས་
ནི། ། ཟླ་བ་ལྷུང་བར་འཁྲུལ་བ་ལས། ། མིག་དག་ཡང་ཡང་བསྐྱོད་འགྱུར་
བའོ། ། ཞེས་པའི་བར་ཚིགས་སུ་བཅད་པ་བཅོ་བརྒྱད་ཀྱིས་འོངས་པར་འགྱུར་
ཞེས་པའི་བྱ་ཚིག་གཅིག་གི་སྒོ་ནས་ཚིགས་སུ་བཅད་པ་མང་པོ་ཕན་ཚུན་ལྟོས་ཏེ་
དོན་གཅིག་སྟོན་པ་ལྟ་བུ་ཡོང་ངོ་། ། སློབ་དཔོན་རཏྣ་ཤྲཱིའི་འགྲེལ་པར། དེའི་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། ། 79
བྱེ་བྲག་ནི་ཟུང་ཅན་ནོ། ། ཞེས་འབྱུང་བས་ཤོ་ལོ་ཀ་གཉིས་ཀྱི་དོན་གཅིག་
རྫོགས་པར་སྟོན་པ་དེ་ཡང་འདི་ཉིད་ཀྱི་ཁོངས་སུ་གཏོགས་སོ། །
གཅོད་མཚམས་དང་བྱ་ཚིག་སྣ་ཚོགས་པའི་སྒོ་ནས་ཤོ་ལོ་ཀའི་གྲངས་ངེས་
གཟུང་མེད་པར་བརྗོད་བྱ་དུ་མས་ཕྱུག་པར་སྟོན་པ་ལ་མཛོད་དེ། རབ་གསལ་
གྱི་རྟོགས་པར་བརྗོད་པར། ནམ་ཞིག་ས་ཡི་དབང་ཕྱུག་དེ། ། མདུན་སར་
ཞུགས་ལ་གླང་པོ་ཡི། ། ནགས་ཀྱི་བདག་པོ་མངོན་ཕྱོགས་ཏེ། ། པུས་མོ་ས་ལ་
བཙུགས་ནས་ནི། ། ལྷ་གཅིག་ཁྱོད་གྲགས་ཐོས་གྱུར་ནས། ། ས་སྲུངས་ས་ལ་
འོངས་པ་ལྟའི། ། གླང་ཆེན་མཆོག་ཏུ་མཛེས་པ་ནི། ། རྨད་དུ་བྱུང་བ་བདག་
གིས་བཟུང་། སྐབས་གསུམ་པར་འོས་སོ་གཉིས་འདི། ། སྒོ་ན་གནས་སོ་རབ་
ཏུ་གཟིགས། ། གང་ཕྱིར་ཇོ་བོས་གཟིགས་གྱུར་ན། ། གཡོག་འཁོར་ཡོངས་
ངལ་འབྲས་དང་བཅས། ། དེ་དག་ཐོས་ནས་མི་བདག་ནི། ། བློན་ལ་ཡང་དག་
བགྲོས་ནས་སོང་། ། ཞེས་པ་ལྟ་བུའོ། །
བརྗོད་བྱའི་དོན་གཅིག་ལ་ཤོ་ལོ་ཀ་དུ་མ་དང་བྱ་ཚིག་མང་པོ་འདུས་ནས་
སྟོན་པ་འདུས་པ་སྟེ། དེ་ཉིད་ལས། གཟི་བརྗིད་ལ་བརྟེན་ལྷ་རྣམས་ཀྱིས། །
གང་གིས་གྲགས་པ་མངོན་མཆོད་པ། ། རབ་གསལ་ཞེས་བྱའི་ས་བདག་དེ། །
དེ་ནི་ས་ཡི་ཐིག་ལེར་འགྱུར། ། གང་གིས་གྲགས་པའི་མེ་ཏོག་གིས། ། དོག་པ་
ཡོན་ཏན་དྲི་བཟང་ཚོགས། ། ཕྱོགས་ཀུན་རི་དྭགས་མིག་ཅན་གྱི། ། རྣ་བ་ཡི་
ནི་རྒྱན་དུ་གྱུར། ། ཐབས་ཤེས་ལྡན་པ་གང་གང་བཀའ། ས་སྐྱོང་མགོ་ཡི་
ཚོགས་རྣམས་ལ། ། གསེར་གྱི་མེ་ཏོག་དྲི་མེད་ཀྱི། ། འཕྲེང་བ་བཞིན་དུ་རབ་
ཏུ་བགྱི། ཅེས་བརྗོད་བྱ་རྒྱལ་པོ་ཁོ་ན་རྗོད་བྱེད་ཤོ་ལོ་ཀ་གསུམ་དང་ཐིག་ལེར་
གྱུར། རྒྱན་དུ་གྱུར། རབ་ཏུ་བགྱི། ཅེས་བྱ་ཚིག་མང་པོ་ཡོད་པ་ལྟ་བུ་སྟེ། དེ་
འདྲ་བའི་ཚིགས་བཅད་རྒྱ་ཆེ་བ་ནི་སརྒ་སྟེ་ལེའུ་དུ་མས་བཅིངས་པའི་བསྟན་



80_
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བཅོས་ཀུན་གྱི་རྒྱུན་ལ་གནས་པའམ། ཆ་ཤས་ཀྱིས་རང་བཞིན་ལ་ཡོད་པའི་
ཕྱིར་ལོགས་སུ་དཔེར་མ་བརྗོད་དོ་ཞེས་པའོ།
གསུམ་པ་སྙན་ངག་ཆེན་པོའི་མཚན་ཉིད་བསྟན་པ་ལ་གཉིས། བཤད་
པར་དམ་བཅའ་བ་དང་། མཚན་ཉིད་དངོས་སོ། སརྒས་བཅིངས་པ་སྙན་
ངག་ཆེ། ། དེ་ཡི་མཚན་ཉིད་བརྗོད་པར་བྱ། ། སརྒ་སྟེ་ལེའུ་གཅིག་མིན་གྱིས་
བཅིངས་པ་ནི་སྙན་ངག་ཆེན་པོའོ། ། ངག་གི་དབང་ཕྱུག་ནི། ཁ་ཅིག་སན་
བཅུ་དྲུག་ལ་སོགས་པས་བྱས་པ་ཆེན་པོ་ཉིད་དུ་འདོད་དོ་ཞེས་དང་། སརྒ་ཉེ་
བར་མཚོན་པ་ཡིན་པས་ན་ཨཱ་ཤཱ་ས་དང་། ཨངྐ་དང་། ཨཱརྱ་དང་། གཱི་ཏའི་
བཅིངས་པའང་སྙན་ངག་ཆེན་པོའོ་ཞེས་འཆད་དོ། ། གཉིས་པ་སྙན་ངག་ཆེན་
པོའི་མཚན་ཉིད་དངོས་ལ། སྒོ་དང་། ལུས་དང་། བརྩམས་པའི་ཚུལ་དང་།
ཡུན་རིང་དུ་གནས་ཚུལ་དང་། དམིགས་ཀྱིས་བསལ་བ་དང་། མཁས་པའི་
བཞེད་ཚུལ་ཐ་དད་དུ་བསྟན་པ་དང་དྲུག་ལས། །
དང་པོ་སྒོ་ནི། ཤིས་བརྗོད་ཕྱག་བྱ་དངོས་པོ་ནི། ། ངེས་པར་བསྟན་
པའང་དེ་ཡི་སྒོ། ། དེ་ཡང་འདོད་བྱ་ལ་སྨོན་པ་ཤིས་པ་བརྗོད་པ་སྟེ། སྙན་ངག་
གི་བསྟན་བཅོས་ཆེན་པོ་སྐྱེས་རབས་དཔག་བསམ་འཁྲི་ཤིང་གི་དང་པོའི་ཤིས་
བརྗོད་ཉིད་དུ། གང་ཐུགས་དྲི་བྲལ་ཤེལ་ལ་ཆགས་ཚོན་འཛིན་པ་མིན་པ་ཉིད།
ཡིད་ནི་སྙིང་རྗེའི་བརླན་ལ་གང་གི་སྐྱོན་རྣམས་མ་ལུས་སྐམ། ། གང་གི་ཁྲོ་བ་
མེད་ལ་རང་གི་འཁོར་བའི་དགྲ་མངོན་བཅོམ། ། ཀུན་མཁྱེན་དེ་ཡིས་ཁྱེད་ལ་
དགེ་ལེགས་གཡོ་བ་མེད་གྱུར་ཅིག ། ཅེས་པ་ལྟ་བུ་དང་། མཆོད་ཡུལ་ལ་སྒོ་
གསུམ་དང་བས་ཕྱག་བྱ་བ་ནི། སྡེབ་སྦྱོར་རིན་ཆེན་འབྱུང་གནས་སུ། རྒྱལ་བ་
ཐུབ་པ་ཉི་མ་ནི། ། སྣང་བ་མཆོག་གི་བདག་ཉིད་ཅན། ། ནང་གི་མཚན་མོ་
ཤེས་བྲལ་གྱི། ། ནང་ གི་ ཉིན་བྱེད་ ལ་ ཕྱག་ འཚལ། ཅེས་ པ་ ལྟ་བུ་དང་།



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། 81 །
བརྗོད་བྱའི་དངོས་པོའམ། གནས་ལུགས་མདོར་བསྡུས་ནས་ངེས་པར་བསྟན་
པ་ནི། མངོན་བརྗོད་ཀྱི་བསྟན་བཅོས་སྣ་ཚོགས་གསལ་བ་ལས། དེ་ནི་ཕུལ་
བྱུང་སྙན་ངག་མཁན་གྱི་ལམ་སྐྱེས་བརླིང་བ་ཅན། བློ་ཡི་མིག་ལྡན་བླ་མས་
བསྟན་པའི་མིག་དང་ལྡན་པ་ཡིས། ། སྣ་ཚོགས་སྙན་ངག་མཁན་དག་གིས་
བཀོད་མངོན་བརྗོད་མཛོད་རྣམས་ལས། དྲངས་ཏེ་མིག་དང་འདྲ་བ་འདི་ནི་
སྒྲོན་མེའི་མཛོད་ལྟ་བུ། ། ཅེས་པ་ལྟར་གྱིས་མཚོན་ཏེ། དེ་གསུམ་པོ་བསྟན་
བཅོས་ཀྱི་སྒོ་དང་པོར་བྱ་བའི་ལས་ཡིན་ནོ། །
གཉིས་པ་སྙན་ངག་ཆེན་པོའི་ལུས་ནི། སྔོན་བྱུང་གཏམ་ལས་གྱུར་པའམ།
ཅིག་ཤོས་ལེགས་པ་ལ་བརྟེན་པ། ཞེས་པས། སྔོན་བྱུང་བ་སྐྱེས་རབས་དང་
རིག་བྱེད་ཀྱི་གཏམ་རྒྱུད་ལ་སོགས་པ་གཏམ་ལས་གྱུར་པའམ། དེ་ལས་ཅིག་
ཤོས་ཏེ་གཏམ་གཏམ་ལས་གྱུར་པ་མ་ཡིན་པའི་བརྗོད་བྱའི་དོན་ལེགས་པ་ལ་
བརྟེན་པ་དག་དང་གཉིས་པོ་སྤྱིར་བཏང་ནས། བྱེ་བྲག་ཏུ་དབྱེ་བ་ནི། སྡེ་བཞི་
འབྲས་བུའི་དབང་གྱུར་དང་། ། མཁས་ཤིང་ཡིད་འོང་འདྲེན་པ་དང་། གྲོང་
ཁྱེར་རྒྱ་མཚོ་རི་དང་དུས། ། ཉི་ཟླ་འཆར་བའི་བསྔགས་པ་དང་། ། སྐྱེད་ཚལ་
ཆུ་ཡི་རོལ་རྩེད་དང་། ། ཆང་འཐུང་དགའ་བའི་དགའ་སྟོན་དང་། མ་ཚོགས་
པ་དང་བག་མ་དང་། ། གཞོན་ནུ་སྐྱེ་དང་འཕེལ་བ་དང་། ། གྲོས་དང་ཕོ་ཉ་
བགྲོད་པ་དང་། ། གཡུལ་དང་འདྲེན་པ་དར་བས་ཀྱང་། ། བརྒྱན་པར་གྱུར་
ཅིང་མདོར་བསྡུས་མིན། ། ཞེས་པས། དེ་ལ་སྡེ་བཞི་ནི། ཆོས་ཀྱི་སྡེ་དང་།
དོན་དང་། འདོད་པ་དང་། ཐར་པའི་སྡེ་སྟེ་ཡན་ལག་བརྒྱད་པའི་རྩ་འགྲེལ་དུ།
ཚོམས་གསུམ་མེད་པའི་བྱ་བ་ལ། ། མི་བརྟན་དེ་དང་འགལ་མི་བྱ། ཞེས་པས།
ཐར་པའི་ཚོམས་ནི་ཆོས་ཀྱི་ཚོམས་སུ་འདུའོ། ། ཞེས་འཆད་དོ། ། དེ་ལ་ཆོས་
ནི་མངོན་པར་མཐོ་བ་དང་ངེས་པར་ལེགས་པའི་རྒྱུའོ། ། དོན་ནི་རིག་པ་དང་



82 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
ས་གཞི་ལ་སོགས་པ་རྣམས་རིག་པ་ཇི་ལྟ་བ་བཞིན་གསོག་པ་དང་། བསགས་པ་
རྣམས་བསྲུང་བའོ། ། འདོད་པ་ངན་འགྲོ་མ་ཡིན་པའི་ཡུལ་ལ་ཉེ་བར་ལོངས་
སྤྱོད་པའོ། ། འཁོར་བའི་སྡུག་བསྔལ་ཐམས་ཅད་བཟློག་པ་ནི་ཐར་པའོ། ། དེ་
བཞིན་ཁོ་ན་སྐྱེས་བུའི་དོན་གྱི་ངོ་བོ་ཡིན་པའི་ཕྱིར་འབྲས་བུ་ཡིན་ལ། དེའི་
དབང་དུ་གྱུར་པ་སྟེ་དེ་དང་འབྲེལ་བའི་ཚུལ་བརྗོད་པ་དང་། རིག་པའི་གནས་
བཅོ་བརྒྱད་ལ་སོགས་པ་གཙུག་ལག་མཐའ་དག་ལ་མཁས་ཤིང་། སྐྱེ་བོ་ཀུན་གྱི་
ཡིད་དུ་འོང་བའི་འདྲེན་པ་སྟེ། གཙོ་བོ་ལ་བསྟོད་པར་བྱ་བ་དང༌། གཞན་ཡང་
གྲོང་ཁྱེར་གྱི་བསྔགས་པ་ ནི། དཔག་བསམ་འཁྲི་ཤིང་ལས། རབ་གསལ་གྱི་
རྟོགས་པ་བརྗོད་པར། གསེར་གྱི་བ་གམ་གཞལ་མེད་ཁང་། ། ཁང་པས་
བསྐོར་བའི་གྲོང་ཁྱེར་ནི། ། འོད་ལྡན་ཞེས་བྱ་བསོད་ནམས་ལས། ། འོད་ལྡན་
མཐོ་རིས་ལྟ་བུ་ཡོད། ། ཅེས་པ་ལྟ་བུ་དང་། རྒྱ་མཚོའི་བསྔགས་པ་ནི། སྐྱེས་
རབས་སོ་བཞི་པ་ལས། དེ་ནི་ཨིནྡྲ་རྙིལ་གྱི་མདོག་ལྟར་སྔོ། ། ཉི་མའི་འོད་ཀྱི་
གནམ་སྔོན་བཞུ་བ་བཞིན། ཁོ་ར་ཁོར་ཡུག་མཚོ་འགྲམ་ལྟར་མི་མངོན། །
གཏིང་དཔག་དཀའ་བའི་མཚོ་འཇིངས་ནང་དུ་ཞུགས། ། ཞེས་པ་དང་། ཀླུ་
ཀུན་ཏུ་དགའ་བའི་ཟློས་གར་དུ། ། ལི་ཤིའི་ཡབ་འདབ་དག་ནི་ཟོས་གྱུར་
པའི། ། ལག་ལྡན་ཆུ་སྲིན་བསྒྲེགས་པའི་དྲི་བཟང་གི། ། ཆུ་དང་ལྡན་པ་རྒྱ་
མཚོའི་རྦ་རླབས་འདི། ། རིན་ཆེན་འོད་ཟེར་དག་གིས་སྤྲས་ཏེ་མཛེས། ། ཞེས་
པ་ལྟ་བུ་དང་། རི་བོའི་བསྔགས་པ་ནི། བ་ད་རའི་གླིང་དུ་བགྲོད་པའི་རྟོགས་
བརྗོད་དུ། ། རྩེ་མོ་ ཤིན་ ཏུ་མཐོ་བ་ཡི། ། ཤེལ་ གྱི་ ས་འཛིན་མདུན་ དུ་
མཐོང་། ། བྱ་རྣམས་ཀྱིས་ཀྱང་བགྲོད་དཀའ་བ། ། འཇམ་པའི་བྲག་ནི་གཅིག་
པུདེར། ། ཞེས་པ་ལྟ་བུ་དང་། དུས་ལ་བསྔགས་པ་ནི། དཔྱིད་ལ་སོགས་
པའི་མཚོན་པ་སྟེ། འཕགས་སྐྱེས་པོའི་རྟོགས་པ་བརྗོད་པར། ། དེ་ནས་ཡིད་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ།
83
བསྲུབས་ལོངས་སྤྱོད་གྲོགས། སྦྲང་རྩི་འཐུང་བ་རྣམས་ཀྱི་གཉེན། ། སྐལ་
བཟང་འཁྲི་ཤིང་འཁྱུད་བྱེད་པ། ། ལེགས་ལྡན་དཔྱིད་ནི་མཐོང་བར་གྱུར། །
ཞེས་པ་ལྟ་བུ་དང་། ཉི་ཟླ་འཆར་བའི་བསྔགས་པ་ནི། སྤྲིན་གཞོན་གྱི་རྟོགས་
བརྗོད་དུ། པདྨ་ཅན་གྱི་དགའ་བ་ཤར། ། མཚན་མོ་མུན་པ་ཞི་བ་ན། །
འབྱུང་པོ་ཐམས་ཅད་བདེ་བའི་སླད། ། མིག་གི་དགའ་སྟོན་དག་ཏུ་འགྱུར། །
ཞེས་དང་། མངོན་པར་འབྱུང་བའི་རྟོགས་བརྗོད་དུ། ། མ་ལུས་ཕྱོགས་ཀྱི་
མུན་པ་ཡི། ། རྨོངས་པ་འཇོམས་བསྟན་ཟླ་བ་ནི། ། དལ་བུར་ཤར་བའི་ནམ་
མཁའ་དག ། སྣང་བས་ཁེབས་ཤིང་གཟིགས་པར་བྱས། ། ཞེས་པ་ལྟ་བུ་དང་།
སྐྱེད་མོས་ཚལ་རོལ་ཞིང་རྩེ་བ་ནི། སྤྲིན་བཞོན་གྱི་རྟོགས་བརྗོད་དུ། བུང་བའི་
ན་ཆུང་རྣམ་འཕྲུལ་ལོངས་སྤྱོད་ལྡན། ། སྦྲང་རྩིས་མྱོས་ཤིང་རྣམ་པར་འཁྱམས་
དུས་དེར། ། མེ་ཏོག་རབ་རྒྱས་འཁྲི་ཤིང་ཚལ་གྱི་གཞིར། ། རིག་འཛིན་རྒྱལ་
པོའི་སྲས་ནི་རྣམ་པར་རྒྱུ། ། ཞེས་པ་ལྟ་བུ་དང་། ཆུ་ཀླུང་དང་། རྫིང་བུར་
ཁྲུས་ལ་རོལ་ཞིང་རྩེ་མོར་བྱ་བ་ནི། ནོར་བཟང་གི་རྟོགས་པ་བརྗོད་པར། དེ་
དག་དབུས་སུ་ཡིད་འཕྲོག་མ། ། ཁྲུས་བྱས་ལངས་པ་མཐོང་གྱུར་ཏེ། ། དྲན་
པའི་མིག་གསུམ་མེ་དག་ནི། ། ཞི་བྱེད་ཆུ་ཡི་ལྷ་མོ་བཞིན། ། ལུས་མེད་རྣམ་
འཕྲུལ་རྩོམ་པ་ཡི། ། རྦ་རླབས་ཚོགས་ལྡན་ལང་ཚོར་ནི། ། གཞོན་ནུ་མ་ཉིད་
བྱིང་བ་ཡི། ། བརྟན་པ་དག་ནི་བྱེད་པ་བཞིན། ། ཡིད་འོང་ལྷ་ཡི་གོས་བགོས་
ཤིང་། ། སྐེ་རགས་དག་ནི་ལེགས་པར་བཅིངས། ། ཆུ་རྩེད་རོལ་བས་དབུ་བ་
ཡི། ། ཕྲེང་བ་རབ་གསལ་ཆགས་པ་བཞིན། ། ཞེས་པ་ལྟ་བུ་དང་། ཆང་གི་
ཁྱད་པར་མི་འདྲ་བ་སྣ་ཚོགས་པ་འཐུང་བ་ནི། ཀླུ་ཀུན་ཏུ་དགའ་པའི་ཟློས་གར་
དུ། ། ཧ་ རི་ཙནྡན་ གྱིས་ བྱུགས་ལུས་ ཅན་ ལྷ་ ཡི་ མེ་ ཏོག་ཕྲེང་བ་ རབ་ ཏུ་
འཛིན། ། ནོར་བུའི་རྒྱན་གྱི་འོད་དག་རེག་པས་དྭངས་ཤིང་བཀྲ་བར་བྱ་བའི་



84 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གོས་དང་ལྡན། ། གྲུབ་པའི་སྐྱེ་བོ་དག་དང་ལྷན་ཅིག་སྤེལ་བར་གྱུར་པའི་རིག་
འཛིན་འདི་དག་རྣམས། ། ཙནྡན་གྲིབ་བསིལ་དག་ལ་དགའ་མའི་འཐུངས་
ལྷག་དུ་གྱུར་ཆང་དག་འཐུང་བར་བྱེད། ། ཅེས་པ་ལྟ་བུ་དང་། འཁྲིག་པ་ལ་
སྤྱོད་པའི་དགའ་བའི་དགའ་སྟོན་ནི། ནོར་བཟང་གི་རྟོགས་པ་བརྗོད་པར།
རྩེ་དགའ་འཛུམ་གྱི་མེ་ཏོག་རྒྱས། ། མཛེས་མའི་ནུ་མའི་འབྲས་བུའི་མཚན། །
ཆགས་བཅས་ཡལ་འདབ་ལྡན་པ་དེའི། ། ལོངས་སྤྱོད་རྐང་འཐུང་དཔྱད་བྱར་
གྱུར། ། ཞེས་པ་ལྟ་བུ་དང་། སྐྱེས་པ་དང་བུད་མེད་དུས་བཏབ་ནས་མ་ཚོགས་
པན། མདོ་སྡུད་པ་ལས། དཔེར་ན་འདོད་ཆགས་ཆོས་ལ་སྤྱོད་པའི་སྐྱེས་བུ་
ཞིག ། བུད་མེད་དུས་བཏབ་དེ་དང་མ་འཕྲད་དེ་ཡི་ནི། ། ཉིན་གཅིག་སེམས་
ཀྱིརྣམ་རྟོག་སྤྱོད་པ་ཇི་སྙེད་པ། ། དེ་སྙེད་སྐལ་བར་བྱང་ཆུབ་སེམས་དཔའ་
ཐོབ་མི་འགྱུར། ། ཞེས་པ་ལྟ་བུ་དང་། བག་མ་གཏོང་ལེན་ནི། སྤྲིན་བཞོན་
གྱི་རྟོགས་བརྗོད་དུ། དེ་ནས་བག་མའི་དགའ་སྟོན་ཆེན་པོ་ལ། ཆོ་ག་བཞིན་
ཞུགས་གྲུབ་བདག་བུ་མོ་ཡི། ། ལག་ཟུང་རེག་པ་གསར་བའི་བདུད་རྩི་ཡིས། །
རིག་འཛིན་རྒྱལ་པོ་བུ་ནི་དགའ་བར་གྱུར། ། ཞེས་པ་ལྟ་བུ་དང་། གཞོན་ནུ་སྐྱེ་
བནི། གཙུག་ན་ནོར་བུའི་རྟོགས་བརྗོད་དུ་། དེ་ནས་དུས་ནི་ཡོངས་རྫོགས་
ཏེ། ། མཁའ་ལས་བདུད་རྩིའི་འོད་ཟེར་བཞིན། ། འགྲོ་བ་རབ་རིབ་ཀུན་
འཇོམས་བུ། ། ལྷ་མོ་ལ་ནི་བཙས་པར་གྱུར། ། ཞེས་པ་ལྟ་བུ་དང་། འཕེལ་བ་
སྟེ་གཞོན་ནུ་སྐྱེད་བསྲིང་བ་ནི། ང་ལས་ནུའི་རྟོགས་བརྗོད་དུ། དབང་པོ་དྲུག་
གི་རབ་འདས་དུས། ། བསོད་ནམས་ཀྱིས་རྩེན་མི་ཟད་ཚེ། དེ་ནི་རབ་ཏུ་སྐྱེ་
ལྡན་ཞིང་། ། བྱིས་པའི་རྩེ་དགས་རྣམ་པར་རོལ། ། ཞེས་པ་ལྟ་བུ་དང་། དགེ་
སྡིག་ལ་སོགས་པའི་བྱ་བ་རྩོམ་པའི་གྲོས་ནི། ཟླ་འོད་ཀྱི་རྟོགས་བརྗོད་དུ། །
གང་ཞིག་ཕུར་བུའི་ལུགས་ཀྱི་ནི། ། མ་ཕྱེ་གྲོས་ཀྱི་གསང་སྔགས་ཀྱིས། ། མི་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ།
85
མཐུན་ཕྱོགས་ཀྱི་དཔའ་བོ་དག ། སྦྲུལ་གྱི་དུག་བཞིན་བཏང་བར་གྱུར། །
ཞེས་པ་ལྟ་བུ་དང་། ཕོ་ཉ་འགྲོ་འོང་ནི། ཡབ་སྲས་མཇལ་བའི་རྟོགས་བརྗོད་དུ།
གང་ཡང་མཛའ་ལས་བདག་མཚུངས་འཆར་ཀ་ནི། ། དེ་དགུག་སླད་དུ་བདག་
གི་ཡང་དག་བཏང་། ། སྤྲིང་ཡིག་ལག་དེ་ལྷ་རྣམས་མངོན་དགའ་བ། ། དེ་
ཉིད་དུ་ནི་ལྷ་ཉིད་བཞིན་དུ་གྱུར། ། ཞེས་པ་ལྟ་བུ་དང་། ཡུལ་གཞན་དུ་འདོད་
དོན་བསྒྲུབ་པར་བགྲོད་པ་ནི། གསེར་གྱི་ལོགས་ཀྱི་རྟོགས་བརྗོད་དུ། རི་
དྭགས་ལམ་ནི་སྟོན་བྱེད་པ། ། དེ་ཉིད་སྔོན་དུ་འགྲོ་བར་བྱས། ། དཔུང་བཅས་
དེ་ནི་དྲི་མེད་གདུགས། ། ཟླ་ཤར་རི་བོ་བཞིན་དུ་སོང་། ། ཞེས་པ་ལྟ་བུ་དང་།
གཡུལ་བཤམས་ནས་རྒྱལ་བ་ནི། སྐྱེ་རབས་སོ་བཞི་པ་ལས། དེ་ནས་གཡུལ་
རྣམས་བསྲེས་པ་ཡིས། ། མཚོན་ཆ་འཁྲུག་པའི་སྒྲ་ཆེན་དང་། ། རྔ་བརྡུང་སྒྲ་
ནི་གྲགས་པ་ཡིས། ། ནམ་མཁའི་ངོས་ནི་རལ་བ་བཞིན། ། ཞེས་པ་ལྟ་བུ་དང་།
འདྲེན་པ་སྟེ་རྒྱལ་པོ་མངའ་ཐང་དར་བ་ནི། ནོར་བཟང་གི་རྟོགས་བརྗོད་དུ།
ལྷ་གཅིག་གང་གིས་རྒྱལ་པོ་ནི། ། ནོར་དང་སྐྱེ་བོ་དར་བ་ཉོན། ། ས་བདག་དེ་
ཡི་དར་བ་ནི། གཟུགས་ཅན་བསོད་ནམས་ཀྱིས་བཏགས་བཞིན། ། ཞེས་པ་ལྟ་
བུའོ། ། བརྗོད་ཚུལ་དེ་རྣམས་ཀྱིས་ཀྱང་བསྟན་བཅོས་ཆེན་པོ་བརྒྱན་པར་གྱུར་
ཅིང་དེ་ཡང་ཧ་ཅང་མདོར་བསྡུས་མ་ཡིན་པ་སྐབས་དང་འཚམ་པ་ཉིད་དུ་བརྩམ་
པར་བྱ་ཞེས་པའོ། །
གསུམ་པ་སྙན་ངག་ཆེན་པོ་ཇི་ལྟར་བརྩམ་ཚུལ་ནི། ཉམས་དང་འགྱུར་
བ་དག་གིས་གཏམས། ། སརྒ་ཤིན་ཏུ་རྒྱ་ཆེ་མིན། ། མཉན་འོས་བྲྀཏྟ་ལེགས་
མཚམས་སྦྱར། ། ཀུན་ཏུ་སརྒ་དག་གི་མཐའ། ། ཐ་དད་ལྡན་པའི་འཇིག་རྟེན་
མཛེས། ། སྒེག་པ་དཔའ་བ་ལ་སོགས་རོ་ཉམས་ཏེ་མྱོང་པས་ཡིད་འགྱུར་བར་
བྱེད་པའི་ཚིག་རྒྱན་གྱི་ནུས་པ་ཁྱད་པར་ཅན་དག་གིས་གཏམས་ཤིང་། དེ་ཡང་



86
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
སརྒ་སྟེ་ལེའུ་ཧ་ཅང་རྒྱ་ཆེས་ན་ཉན་པ་པོ་ངལ་བར་འགྱུར་བས། རྒྱས་བསྡུས་
འཚམ་པ་དང་ཤེས་ལྡན་གྱི་རྣ་བར་མཉན་པ་སྟེ་ཉན་པར་འོས་ཤིང་སྡེབ་སྦྱོར་
བྲིཏྟ་དང་ཛཱ་ཏིའི་ལེགས་པར་མཚམས་ཀྱང་སྦྱར་ལ། རྣམ་པ་ཀུན་ཏུ་སརྒ་སྟེ་
ལེའུ་སོ་སོའི་མཐའ་འམ་རྫོགས་མཚམས་སུ་གཞུང་དཀྱུས་མ་ལས་ ཐ་དད་པ།
ཚིགས་བཅད་རིང་བའི་མཐར་ཐུང་བ་དང་ཐུང་ངུའི་མཐར་ རིང་པོ་དང་།
ཚིགས་བཅད་ཀྱི་མཐར་ལྷུག་ པ་ དང་། ལྷུག་པའི་མཐར་ཚིགས་བཅད་དེ།
རྣམ་པ་དེ་ལྟ་བུ་དང་ལྡན་པའི་འཇིག་རྟེན་ན་གྲགས་པའི་བསྟན་བཅོས་ཐམས་
ཅད་མཛེས་ཤིང་མཁས་པ་རྣམས་དགའ་བ་སྐྱེད་པར་བྱེད་དོ། ། །
བཞི་པ་སྙན་ངག་ཆེན་པོ་ཡུན་དུ་གནས་ཚུལ་ནི། སྙན་ངག་དམ་པའི་
རྒྱན་ལྡན་ནི། ། བསྐལ་པའི་བར་དུ་གནས་པར་འགྱུར། ། ཞེས་པ་སྟེ། དེ་
ལྟར་མངོན་མཐོ་དང་ངེས་ལེགས་སྟོན་པའི་སྙན་ངག་ཐུན་མོང་མ་ཡིན་པ་དང་།
ཐུན་མོང་གི་རྒྱན་དང་ལྡན་པའི་བསྟན་བཅོས་ཁྱད་པར་ཅན་དེ་ནི། བསྐལ་
པའི་བར་དུ་སྙན་པའི་གྲགས་པ་ཆེན་པོ་དང་ལྷན་ཅིག་ཏུ་གནས་པར་འགྱུར་རོ། །
ལྔ་པ་སྙན་ངག་ཆེན་པོའི་དམིགས་ཀྱིས་བསལ་བ་ནི། གང་ཞིག་ཡན་
ལག་འགས་དམན་ཡང་། ། གལ་ཏེ་སྦྱར་རྣམས་ཕུན་ཚོགས་ཀྱིས། ། དེ་རིག་
མགུ་བར་བྱེད་པས་ན། ། འདི་ནི་སྙན་ངག་སྐྱོན་མ་ཡིན། ། འོ་ན་སྙན་ངག་
ཆེན་པོའི་མཚན་ཉིད་ལ། གོང་དུ་ཇི་ལྟར་བཤད་པའི་གྲོང་ཁྱེར་གྱི་བསྔགས་པ་
ལ་སོགས་པ་ཡན་ལག་དེ་རྣམས་ངེས་པར་ཚང་དགོས་ལ། དེ་དག་གང་ཡང་
རུང་བ་ཞིག་མ་ཚང་ན་མཚན་ཉིད་ཉམས་པའི་སྐྱོན་དུ་འགྱུར་བ་ཡིན་ནམ་སྙམ་
ན། དེ་ནི་མ་ཡིན་ཏེ། སྙན་ངག་གང་ཞིག་གྲོང་ཁྱེར་གྱི་བསྔགས་པ་ལ་སོགས་པ་
ཡན་ལག་འགའ་དང་འགས་དམན་པ་སྟེ་མ་ཚང་ཡང་། གལ་ཏེ་སྦྱར་བའི་ཚིག་
དོན་རྣམས་ཉམས་འགྱུར་ཕུན་སུམ་ཚོགས་པ་དང་ལྡན་ཞིང་ལེའུས་བཅད་པ་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ།
87
ཉིད་ཀྱིས། སྙན་ངག་དེ་ཉིད་རིག་མཁས་པ་རྣམས་མགུ་བར་བྱེད་ནུས་པ་དེ་ན།
འདི་ནི་སྙན་ངག་ཆེན་པོའི་མཚན་ཉིད་གཏོང་བའི་སྐྱོན་དུ་འགྱུར་བ་མ་ཡིན་
ནོ། ། དེའི་རྒྱུ་མཚན་ཅི་ཞེ་ན། གོང་དུ་སརྒས་བཅིངས་པ་སྙན་ངག་ཆེ། ཞེས་
པས་སྙན་ངག་ཆེ་ཆུང་ལེའུས་བཅད་པ་དང་མ་བཅད་པའི་ཁྱད་པར་ཡིན་གྱི་དེའི་
ཕྱིར་ལེའུས་བཅད་ན་གྲོང་ཁྱེར་གྱི་བསྔགས་པ་བརྗོད་པ་ཁོ་ན་ཙམ་ཞིག་ལུས་སུ་
བྱས་པའི་སྙན་ངག་དེ་ལ་ཡང་སྙན་ངག་ཆེན་པོ་ཞེས་བྱ་སྟེ། དཔེར་ན། རགྲུའི་
རིགས་ལ་སོགས་པའི་སྙན་ངག་ཆེན་པོ་རྣམས་ལས་ཇི་སྐད་བཤད་པའི་ཡན་ལག་
རྣམས་མ་ཚང་ཡང་སྙན་ངག་གི་བསྟན་བཅོས་ཆེན་པོར་མཐུན་གྲུབ་པ་བཞིན་
ནོ། །
དྲུག་པ་མཁས་པའི་བཞེད་ཚུལ་ཐ་དད་བསྟན་པ་ལ། བྷཱ་མ་ཧའི་བཞེད་
པ་དང་། དབྱུག་པ་ཅན་གྱི་བཞེད་པ་གཉིས་ལས། དང་པོ་ནི། ། ཐོག་མར་
འདྲེན་པ་ཡོན་ཏན་གྱིས། ། ཉེ་བར་བཀོད་ནས་དེ་ཡིས་ནི། ། དགྲ་ལ་གནོད་
པ་བྱེད་ཅེས་པའི། ། ལམ་འདི་རང་བཞིན་མཛེས་པ་ཡིན། ། ཐོག་མར་འདྲེན་
པ་སྟེ་གཙོ་བོ་ཉིད་ལ་ཡོན་ཏན་དུ་མ་དང་ལྡན་པ་ཅན་གྱིས་བསྔགས་པ་རྒྱ་ཆེན་པོ་
ཉེ་བར་བཀོད་ནས་འདྲེན་པ་དེ་ཡིས་ནི་དགྲ་བོའི་ཚོགས་ལ་གནོད་པ་སྟེ་ཚར་
གཅོད་པར་བྱེད་དོ། ། ཅེས་བྷཱ་མ་ཧ་གཙོ་བོར་འདོད་པའི་བསྟོད་ཚུལ་དེ་ལྟ་
བུའི་སྙན་ངག་གི་ལམ་འདི་ནི་འཇིག་རྟེན་ན་རང་བཞིན་གྱིས་མཛེས་ཤིང་ཡིད་
འཕྲོག་པར་བྱེད་པ་ཡིན། གཉིས་པ་དབྱུག་པ་ཅན་གྱི་བཞེད་པ་ནི། རིགས་
དང་བརྩོན་འགྲུས་ཐོས་སོགས་ཀྱིས། ། དགྲ་བོ་ལ་ཡང་བསྔགས་བྱས་ནས། །
དེ་ལས་རྒྱལ་ཕྱིར་འདྲེན་པ་ནི། ། ཁྱད་འཕགས་བརྗོད་པའང་བདག་དགའ་
སྐྱེས། ། གང་རིགས་མཐོ་བ་དང་། བརྩོན་འགྲུས་ཆེ་བ་དང་། མང་དུ་ཐོས་
པ་དང་། སོགས་ཀྱི་སྒྲས་གཏོང་བ་དང་། བདེན་པ་དང་། བཟོད་པ་ལ་



88 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
སོགས་པའི་ཡོན་ཏན་གྱི་ཚོགས་དཔག་ཏུ་མེད་པ་དང་ལྡན་པའི་སྒོ་ནས་དགྲ་བོ་
ལ་ཡང་བསྔགས་ཤིང་བསྟོད་པ་བྱས་ནས་ཚུལ་དེ་ལྟ་བུ་ལས་ཀྱང་རྒྱལ་བར་ནུས་
པའི་ཕྱིར་དང་། རང་ཅག་གི་འདྲེན་པ་འདི་ནི་འཇིག་རྟེན་ན་ ཁྱད་པར་
འཕགས་ཤིང་རྨད་དུ་བྱུང་ངོ་ཞེས། ཤིན་ཏུ་ཕུལ་དུ་བྱུང་བར་བརྗོད་པའི་ཚུལ་
འདི་ལའང་དབྱུག་པ་ཅན་བདག་ལ་མཆོག་ཏུ་དགའ་བ་སྐྱེས་ཏེ་གཙོ་བོར་བཞེད་
ཅིང་འང་སྒྲས་སྔ་མ་འང་མི་འདོར་བའོ། །
ད་ནི་སྙན་ངག་གི་ལུས་གཉིས་པ་ལྷུག་པ་གཏན་ལ་དབབ་པ་ལ་མཚན་
ཉིད་དང་། དབྱེ་བ་གཉིས་ལས། དང་པོ་ནི། རྐང་པ་མེད་པའི་ཚིག་རྒྱུན་
ནི། ། ལྷུག་པ་ཞེས་པ་སྟེ། ཞེས་པས། རྐང་པར་བཅད་པ་མེད་པའི་ཚིག་རྒྱུན་
ནི་ལྷུག་པའམ་རྐྱང་པ་ཞེས་བྱའོ། ། གཉིས་པ་དབྱེ་བ་ལ་མིང་ཙམ་གྱི་དབྱེ་བ་
བསྟན་པ་དང་། དོན་གྱི་དབྱེ་བ་དགག་པ་གཉིས་ལས། བརྗོད་པ་དག་དང་
གཏམ། ། ཞེས་པ་དེ་ཡིས་རབ་དབྱེ་གཉིས། ། ལྷུག་པ་དེ་ལ་ཡང་། བྷཱ་མ་ཧཱའི་
འདོད་པར་བརྗོད་པ་ཞེས་པ་དག་དང་། གཏམ་ཞེས་པ་དེ་ཡི་རབ་ཏུ་དབྱེ་བ་
རྣམ་པ་གཉིས་སུ་བྱས་པའོ། ། གཉིས་པ་དོན་གྱི་དབྱེ་བ་དགག་པ་ལ། དགག་
བྱ་བྷཱ་མ་ཧེའི་འདོད་པ་རེ་རེ་དགོད་པ་ལ། འགོག་བྱེད་དབྱུག་པ་ཅན་གྱི་རིག་པ་
རེ་རེ་འཕངས་པའོ། ། དེ་དག་རིམ་གྱིས་བརྗོད་ན། དེ་ལ་འདྲེན་པ་ཉིད་ཀྱིས་
ནི། ། བརྗོད་པར་བྱ་བ་བརྗོད་པ་ལོ། ། གཞན་ནི་འདྲེན་པའམ་གཞན་གྱིས་
ཀྱང་། རང་གི་ཡོན་ཏན་བསྒྲགས་སྐྱོན་འདིར། ། ཡང་དག་དོན་བསྔགས་ཕྱིར་
ཡོད་མིན། ། གཏམ་དང་བརྗོད་པའི་ཁྱད་པར་དེ་ལ། བྷཱ་མ་ཧ་ན་རེ། འདྲེན་
པ་རང་ཉིད་ཀྱིས། རང་གི་སྤྱོད་ཚུལ་བརྗོད་པར་བྱ་བ་གང་ཡིན་པ་དེ་བརྗོད་པ་
ཡིན་ལ། བརྗོད་པ་དེ་ལས་གཞན་པའི་གཏམ་ནི། འདྲེན་པའམ་འདྲེན་པ་
ལས་གཞན་འཁོར་དང་སྙན་ངག་མཁན་སོགས་ཀྱིས་ཀྱང་འདྲེན་པའི་ཡོན་ཏན་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། ། 89 །
བརྗོད་པ་དེ་ཡིན་ཞིང་། བརྗོད་པ་དེ་ལ་འདྲེན་པ་རང་ཉིད་ཀྱི་རང་གིས་ཡོན་
ཏན་བསྒྲགས་པའི་སྐྱོན་མེད་དམ་ཞེ་ན། སྐབས་འདིར་ཡོན་ཏན་ཡང་དག་
པའམ། ཇི་ལྟ་བའི་དོན་ཅན་སྒྲོ་བཏགས་མེད་པར་བསྔགས་པའི་ཕྱིར་ཡོད་པ་
མིན་ནོ། ། ཞེས་པའོ། ། གོང་དུ་ལོ་ཞེས་པ་གཞན་གཞུང་གསལ་བར་བྱེད་པའི་
ཚིག་གོ ། དེ་དགག་བྱེད་དབྱུག་པ་ཅན་གྱི་རིག་པ་ནི། འོན་ཀྱང་ངེས་པ་མ་
མཐོང་སྟེ། དེར་ཡང་གཞན་གྱིས་བརྗོད་པའི་ཕྱིར། ། གཞན་གྱིས་བརྗོད་དམ་
རང་གིས་ཞེས། ། དབྱེ་བའི་རྒྱུ་ནི་ཅི་ཞིག་ཡོད། ། ཁྱེད་དག་དེ་སྐད་ཟེར་མོད།
འོན་ཀྱང་དབྱེ་བ་དེ་གཉིས་མ་ངེས་པ་ཡོད་པར་མཐོང་སྟེ། བརྗོད་པ་དེར་ཡང་
འདྲེན་པ་ལས་གཞན་གྱིས་བརྗོད་པའི་ཕྱིར། དེ་ཡང་བརྗོད་པར་མཉམ་པ་ལ།
གཞན་གྱིས་བརྗོད་དམ་སྟེ་བརྗོད་ན་གཏམ་དང་། རང་གི་ཡོན་ཏན་བརྗོད་ན་
བརྗོད་པ་ཞེས། དབྱེ་བའི་རྒྱུ་མཚན་ནི་ཅི་ཞིག་ཡོད་དེ། དབྱེ་བ་དེ་ལ་སྙིང་པོ་
མེད་དོ་ཞེས་དབྱུག་པ་ཅན་གྱིས་བཀག་པའོ། ། ཡང་ཁོ་ན་རེ། སྒོ་དང་།
གཞན་སྒོ་དང་། ཡིད་བརྟན་ལྡན་པ་གསུམ་བརྗོད་པ་ལ་ཡོད་ཀྱི་གཏམ་ལ་མེད་
པ་དེས་ཀྱང་དེ་གཉིས་ཐ་དད་དོ་ཞེ་ན། དེ་དགག་པ་ནི། གལ་ཏེ་སྒོ་དང་
གཞན་སྒོ་དང་། ། ཡིད་བརྟན་ལྡན་ཉིད་བརྗོད་པ་ནི། ། ཐ་དད་པ་ཡི་རྟགས་
ཡིན་ན། ། ཞར་གྱི་གཏམ་རྣམས་དག་ལ་ཡང་། ། འཕགས་པ་སོགས་བཞིན་སྒོ་
དང་ནི། ། གཞན་གྱི་སྒོ་དག་ཅིས་མི་འཇུག ། ཡང་གལ་ཏེ་ཁྱེད་དག་ཟློས་གར་
གྱིས་མཚན་ཉིད་ཀྱང་སྙན་ངག་གི་རྒྱུན་དུ་བསྟན་པའི་མཚམས་སྦྱོར་གྱི་ཡན་ལག་
སྒོ་སྟེ་སྨྲ་བ་དང་། གཞན་གྱི་སྒོ་སྟེ་སྨྲ་བའི་ལན་དང་། དེ་དག་ལ་ཡིད་བརྟན་
དང་ལྡན་པའི་ཡིད་ཆེས་ཐོབ་པ་ཉིད་དོ། ། དེ་གསུམ་པོ་བརྗོད་པ་ལ་ཡོད་ཅིང་
གཏམ་ལ་མེད་པའི་ཕྱིར། ། བརྗོད་པ་ནི་གཏམ་ལ་ཐ་དད་པའི་རྟགས་ཡིན་
ནོ། ། བརྗོད་པ་ཚིགས་བཅད་ལ་སྒོ་དང་། གཞན་གྱི་སྒོ་དག་འཇུག་པ་ཡོད་



90
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པའི་ཞར་གྱི་གཏམ་རྣམས་དག་ལ་ཡང་སྒོ་དང་། གཞན་གྱི་སྒོ་དག་ཅིས་མི་
འཇུག་སྟེ་འཇུག་པར་རིགས་སོ། ། དེའི་རྒྱུ་མཚན་ཅི་ལྟར་ཞེ་ན། སྡེབ་སྦྱོར་
འཕགས་པའི་དབྱངས་སོགས་ཚིགས་བཅད་ཀྱི་བརྗོད་པ་ལ་ཡོད་པའི་བཞིན་
གཏམ་ལ་ཡང་འཇུག་པས་སོ། ། དེ་ལས་ཁྱབ་པ་གྲུབ་སྟེ། དེ་རྣམས་ཚིགས་
བཅད་དུ་མཚུངས་པའི་ཕྱིར་རོ། ། དོན་གྱི་ངོ་བོ་གཏམ་ལ་སྡེབ་སྦྱོར་ཡོད་པས་
ཚིགས་བཅད་ཡོད་དེ་ཡོད་པས་གཏམ་ལ་སྒོ་དང་གཞན་སྒོ་དག་ཡོད། དེའི་
ཕྱིར་ན་བརྗོད་པ་གཏམ་ལ་ཐ་དད་པའི་རྟགས་མ་ཡིན་པར་བསྟན་པའོ། ། འདི་
དག་གི་མཚན་ཉིད་དང་དབྱེ་བ་རྟོགས་དཀའ་བའི་གནས་སུ་གྱུར་པ་ལས།
དེང་སང་གི་སྙན་ངག་མཁན་དུ་རློམས་པ་ཕལ་ཆེར་ཞིག་གི་མགོ་བོར་མགལ་མེ་
འཁོར་བ་ལྟར་ཟད་ལ། འདིར་གཞུང་དོན་མུན་པའི་ལམ་དུ་མ་བསྙལ་བར་
ལེགས་བཤད་ཉི་མ་གསར་བས་བླང་བ་ཡིན་ནོ། ཡང་ཁོ་ན་རེ། ལམྦྷ་ལ་སོགས་
པ་དང་། ཨ་ཤཱ་ས་ཞེས་པ་བརྗོད་པ་ལ་ཡོད་པར་མཐོང་ལ། གཏམ་ལ་མེད་
པའི་ཕྱིར། དེ་གཉིས་ཐ་དད་ཀྱི་རྟགས་ཡིན་ནོ་ཞེ་ན། དེ་དགག་པ་ནི། ལམྦྷ་
སོགས་སམ་ཨ་ཤཱ་སའི། དབྱེ་བ་མཐོང་ཡང་དེ་ལས་ཅི། ། དེ་ཕྱིར་གཏམ་དང་
བརྗོད་པ་ཞེས། ། མིང་གཉིས་དག་གིས་རིགས་གཅིག་མཚོན། ། ལམྦུ་སྟེ་
གཞོན་ནུ་མ་རྙེད་པ་དང་། སོགས་པའི་སྒྲས་ངལ་གསོ་བ་དང་། མ་ཚོགས་པ་
དང་། ཨ་ཤཱ་ས་ནི་ཡིད་བརྟན་ལྡན་པ་སྟེ། དེ་དག་བརྗོད་པ་ལ་ཡོད་ཅིང་
གཏམ་ལ་མེད་པའི་དབྱེ་བ་བླ་དྭགས་པ་ཅུང་ཟད་མཐོང་ཡང་། དེ་ལས་གཞན་
པའི་རིགས་ཐ་དད་ཀྱི་རྒྱུ་མཚན་ཅི་ཡང་མེད་པ་དེའི་ཕྱིར། གཏམ་དང་བརྗོད་
པ་ཞེས་མིང་གི་རྣམ་གྲངས་གཉིས་པོ་དེ་དག་གིས་དོན་ཚིག་རྒྱུན་གྱི་རིགས་གཅིག་
མཚོན་པ་སྟེ། དཔེར་ན། གདོང་ལྔ་པ་དང་ཁ་ལྔ་པ་ཞེས་པས་སེང་གེའི་རིགས་
གཅིག་མཚོན་པ་ལྟ་བུའོ། ། འོ་ན་ལྷུག་པའི་དབྱེ་བ་གཞན་ཡང་མཐོང་མོད།



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ།
91
དེ་རྣམས་འདིར་མ་བཤད་པ་ཅི་ཞེ་ན། ལྷག་མ་བརྗོད་པའི་རིགས་རྣམས་
ཀྱང་། ། འདི་ཉིད་ནང་དུ་འདུས་པར་འགྱུར། གོང་དུ་བསྟན་པ་དེ་དག་གི་
ལྷག་མ་བརྗོད་པའི་རིགས་ཀྱི་ནང་ཚན་ཇི་སྙེད་ཡོད་པ་རྣམས་ཀྱང་གཏམ་དང་
བརྗོད་པ་ཞེས་པ་འདི་ཉིད་ཀྱི་ནང་དུ་འདུས་པར་འགྱུར་བས་ལོགས་སུ་བཤད་
དོ། ། ཡང་ཁོ་ན་རེ། བུ་མོ་འཕྲོག་པ་དང་། གཡུལ་དང་། བསླུ་བ་དང་།
དར་བ་ལ་སོགས་པ་རྣམས་བརྗོད་པ་ལ་ཡོད་ཀྱི་གཏམ་ལ་མེད་པས་ཀྱང་དེ་
གཉིས་ཐ་དད་དོ་ཞེ་ན། དེ་དགག་པ་ནི། བུ་མོ་འཕྲོག་དང་གཡུལ་དང་
ནི། ། བསླུ་དང་དར་བ་ལ་སོགས་པ། ། སརྒས་བཅིངས་པ་མཚུངས་པ་ཉིད།
དེ་དག་ཁྱད་བྱེད་ཡོན་ཏན་མིན། ། ཞེས་པ་སྟེ། བརྗོད་པ་ལ་བུ་མོ་འཕྲོག་པ་
དང་། གཡུལ་འགྱེད་པ་དང་། དུས་བཏབ་ཀྱང་ཕོ་མོ་མ་ཚོགས་པའི་བསླུ་བ་
དང་། རྒྱལ་པོ་མངའ་ཐང་དར་བ་དང་། སོགས་པའི་སྒྲས་ཕོ་ཉ་བགྲོད་པ་
དང་། དགའ་བའི་དགའ་སྟོན་རྣམས་དང་ལྡན་ཞིང་། གཏམ་ལ་དེ་དག་མི་
ལྡན་པ་དེས་ཀྱང་དེ་གཉིས་དོན་ཐ་དད་དོ་ཞེ་ན། དེ་རྣམས་ནི་སརྒས་བཅིངས་
པའི་སྙན་ངག་ཆེན་པོ་ཀུན་ལ་མཚུངས་པར་ཡོད་པ་ཉིད་ཀྱི་ཕྱིར། གཏམ་ལ་
ཡང་དགག་ཏུ་མེད་དོ། ། དེ་བས་ཡོན་ཏན་དེ་རྣམས་ནི་གཏམ་དང་བརྗོད་པ་
དེ་དག་ཁྱད་པར་དུ་འབྱེད་བྱེད་ཀྱི་ཡོན་ཏན་མིན་པའོ། ། ཡང་ཁོ་ན་རེ། སྙན་
ངག་མཁན་གྱི་དགོངས་པས་བྱས་པའི་རྟགས་ཅུང་ཟད་བརྗོད་པ་ལ་ཡོད་ཀྱི།
གཏམ་ལ་དེ་མེད་དོ་ཞེ་ན། དེ་དགག་པ་ནི། སྙན་ངག་མཁན་གྱིས་བསམ་བྱས་
རྟགས། ། གཞན་དུ་ཡང་ནི་སྐྱོན་མི་འགྱུར། ། སྙན་ངག་མཁན་གྱི་བསམ་པས་
བྱས་པའི་རྟགས་དེ་འདྲ་བ་ནི་བརྗོད་པ་ལས་གཞན་དུ་གྱུར་པའི་གཏམ་ལ་ཡང་
ནི་ཡོད་པར་བསྒྲུབས་ཀྱང་སྐྱོན་དུ་མི་འགྱུར་ཏེ། དེ་དོན་གཞན་བཀོད་པའི་
རྒྱན་གྱི་བསྒྲུབ་པ། འདོད་དོན་བསྒྲུབ་ལ་སྒོ་རུ་ནི། ། མཁས་པ་རྣམས་ལ་ཅིས་



92 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
མི་འགྱུར། ། སྙན་ངག་མཁན་གྱི་འདོད་དོན་ཚིག་གི་སྦྱོར་བ་ལེགས་པར་བསྒྲུབ་
པ་ལ་ཐབས་སམ་སྒོ་རུ་ནི། མཁས་པ་རྣམས་ལ་ཅི་ཡང་མི་འགྱུར་བ་མེད་དེ།
སྨན་པ་མཁས་པས་དུག་ཀྱང་བདུད་རྩིར་བསྒྱུར་ནུས་པ་བཞིན་ནོ། ། །
ད་ནི་སྙན་ངག་གི་ལུས་གསུམ་པ་སྤེལ་མ་བཤད་པ་ནི། སྤེལ་མ་ཟློས་གར་
ལ་སོགས་ཏེ། ། དེ་དག་རྣམས་ནི་གཞན་དུ་རྒྱས། ། ལྷུག་པ་ཚིགས་བཅད་རང་
བཞིན་གང་། ཙནྡྲ་ཞེས་པ་མངོན་པར་བརྗོད། ། ཚིགས་བཅད་དང་ལྷུག་པ་
སྤེལ་མར་ཡོད་པ་གང་ཞིག་སྐད་རིགས་ཆེན་པོ་བཞི་འདྲེས་པའི་སྒོ་ནས་སྟོན་པ་
ཀླུ་ཀུན་ཏུ་དགའ་བ་དང་། འཇིག་རྟེན་ཀུན་ཏུ་དགའ་པའི་ཟློས་གར་ལ་སོགས་
པ་སྟེ། དེ་དག་གི་མཚན་ཉིད་དང་དབྱེ་བ་རྣམས་ནི། བྷཱ་ར་ཏ་དང་ཀོ་ཧ་ལ་
སོགས་པ་ཟློས་གར་གྱི་བསྟན་བཅོས་གཞན་ན་རྒྱས་པར་བཤད་ཡོད་པས་དེ་ལས་
ཤེས་པར་གྱིས་ཤིག་ཅེས་པའོ། ། སྤེལ་མ་ཟློས་གར་ཁོ་ནར་ངེས་སམ་སྙམ་ན་མ་
ཡིན་ཏེ། སྐད་རིགས་ཆེན་པོ་བཞི་ཇི་ལྟར་རིགས་པ་རེ་ལ་བརྟེན་པའི་ལྷུག་པ་
དང་། ཚིགས་བཅད་དེ་དག་བསྲེས་པའི་རང་བཞིན་གང་ཡིན་པ་དེ་ལ། མིང་
གི་རྣམ་གྲངས་ཙམྦྷ་ཞེས་པ་མངོན་པར་བརྗོད་པ་ཡིན་ཏེ། སྐྱེ་རབས་སོ་བཞི་པ་
ལྟ་བུའོ། ། །
གསུམ་པ་ལུས་རྗོད་བྱེད་ཀྱི་སྐད་རིགས་བཤད་པ་ལ། སྐད་རིགས་ཀྱི་
དབྱེ་བ། སྐད་རིགས་སོ་སོར་གཏན་ལ་དབབ་པ། སྐད་རིགས་དེ་དག་གིས་
བྱས་པའི་བསྟན་བཅོས་བཤད་པ། ཞར་བྱུང་དུ་གཏམ་སོགས་སྐད་རིགས་ཀྱིས་
བཅིངས་ཚུལ་བསྟན་པ་དང་བཞི་ལས།
དང་པོ་ནི། ངག་གི་རང་བཞིན་དེ་དག་ཀྱང་། ། ལེགས་སྦྱར་དེ་བཞིན་
རང་བཞིན་དང་། ། ཟུར་ཆག་འདྲེན་མ་ཞེས་པ་སྟེ། ། རྣམ་པ་བཞི་རུ་མཁས་
པས་གསུངས། ། སྙན་ངག་གི་ལུས་ཚིགས་བཅད་དང་། ལྷུག་པ་དང་། སྤེལ་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། 93
མའི་རང་བཞིན་དུ་གནས་ཏེ། རྣམ་པ་རེ་རེ་དག་ཀྱང་། སཾ་སྐྲྀ་ཏ་ལེགས་སྦྱར་
གྱི་སྐད་དང་། དེ་བཞིན་དུ་པྲ་ཀྲྀ་ཏ་རང་བཞིན་གྱི་སྐད་དང་། ཨ་བ་བྷཾ་ཤ་ཟུར་
ཆག་གི་སྐད་དང་། སྐད་རིགས་རྣམས་བསྲེས་པ་ལ་འདྲེན་མ་ཞེས་བྱ་བ་སྟེ།
དབྱེ་བ་རྣམ་པ་བཞི་རུ། སྔོན་གྱི་སློབ་དཔོན་ར་མ་ཤརྨ་ལ་སོགས་པའི་མཁས་པ་
རྣམས་གསུངས་སོ། །
གཉིས་པ་སྐད་རིགས་སོ་སོར་གཏན་ལ་དབབ་པ་ལ་བཞི་ལས།
དང་པོ་ལེགས་སྦྱར་ནི། ལེགས་སྦྱར་ཞེས་པ་ལྷ་ཡི་ནི། ། སྐད་དུ་དྲང་
སྲོང་ཆེན་པོས་གསུངས། ། སྐད་རིགས་དེ་རྣམས་ཀྱི་ནང་ནས་མཆོག་ཏུ་གྱུར་པ་
ནི་ལེགས་སྦྱར་ཞེས་བྱ་བ་རང་བཞིན་དང་རྐྱེན་ལེགས་པར་སྦྱར་བ་ལས་གྲུབ་པ།
སཾ་སྐྲྀ་ཏ་ལྷའི་སྐད་དུ། སྔོན་གྱི་སློབ་དཔོན་སརྦ་ཛྙཱ། ཞེས་པ་ཐམས་ཅད་མཁྱེན་
པ་སྟེ་དྲང་སྲོང་ཆེན་པོས་གསུངས་ལ། དེ་ནི་འཕགས་པའི་སྐད་དེ། བསྟན་
བཅོས་ཆེན་པོ་ཐུབ་པ་དགོངས་རྒྱན་ལས་ཀྱང་། ལྷ་ཐམས་ཅད་འཕགས་པའི་
སྐད་དུ་སྨྲའོ་ཞེས་པས་སོ། །
གཉིས་པ་ རང་བཞིན་ གྱི་ སྐད་ནི། དེ་ སྐྱེས་དེ་ མཚུངས་ ཡུལ་ ཅན་
ཞེས། ། རང་བཞིན་རིམ་པ་དུ་མ་ཡོད། ། ཅེས་པ་སྟེ། ལེགས་སྦྱར་དེ་ལས་
སྐྱེས་ཤིང་། དེ་དང་མཚུངས་པ་འདྲ་བའི་ཡུལ་ཅན་ཡིན་ནོ་ཞེས་གྲགས་པ་སྟེ།
རང་བཞིན་སྐད་ཀྱི་རིམ་པ་དུ་མ་ཞིག་ཡོད་དོ། ། འོ་ན་རང་བཞིན་གྱི་སྐད་
རིགས་དེ་རྣམས་ཀྱི་ནང་ནས་མཆོག་ཏུ་གྱུར་པ་གང་ཞེ་ན། ཡུལ་འཁོར་ཆེན་པོ་
ལ་བརྟེན་སྐད། ། ལེགས་བཤད་རིན་ཆེན་དག་གི་མཚོ། ། སེ་རུས་བཅིངས་པ་
རང་བཞིན་གང་། ། རང་བཞིན་མཆོག་ཏུ་གྱུར་པར་རིག ། ཅེས་འབྱུང་བས་
བཟོ་གནས་བཅོ་བརྒྱད་ལ་སོགས་པ་ཚང་བར་ཡོད་པའི་ཡུལ་འཁོར་ཆེན་པོ་ལ་
བརྟེན་པའི་སྐད་དེ་ཉིད་དོ། ། དེ་ནི་ལེགས་བཤད་རིན་པོ་ཆེ་དུ་མ་དག་གི་



94 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འབྱུང་གནས་རྒྱ་མཚོ་ཡིན་པ་དང་། སེ་རུ་ཞེས་བྱ་བ། འཆིང་བྱེད་སྟེ་ལེའུས་
བཅིངས་པ་རབ་མཆོག་སྡེས་སྦྱར་བའི་སྐན་དྷ་ཀ་སྟེ་ཕུང་པོ་ཅན་དང། སོགས་
ཁོངས་ནས་མ་ཐ་ན་ཞེས་བྱ་བ་ལ་སོགས་པ་དེ་འདྲ་བའི་རིགས་ཅན་བསྡུ་ལ།
རིགས་དེ་ལས་མཐོང་བའི་ཕྱིར་དེ་ནི་རང་བཞིན་གྱི་སྐད་རྣམས་ཀྱི་ནང་ནས་
མཆོག་ཏུ་གྱུར་པ་བློས་གྲོས་བཟང་པོ་རྣམས་ཀྱིས་རིགས་པར་བྱའོ། ། ཞེས་
པའོ། ། འོ་ན་ཡུལ་འཁོར་ཆེན་པོ་གང་ཞེ་ན། སོ་ར་སེ་ན་གོ་ཌ་དང་། ལཱ་ཌི་
གཞན་ཡང་དེ་འདྲའི་སྐད། ། རང་བཞིན་ཉིད་ཅེས་བྱ་བ་ཡི། ། ཐ་སྙད་རྣམས་
ལ་ཉེ་བར་འགྱུར། ། ཞེས་པས། སོ་ར་སེ་ན་དབང་པོའི་སྡེ་ཞེས་བྱ་བའི་ཡུལ་
དང་། གོ་ཌ་ཞེས་པ་ཤར་ཕྱོགས་ཀྱི་ཡུལ་དང། ལཱ་ཌི་རོལ་པ་ཞེས་བྱ་བའི་ཡུལ་
དང་། གཞན་ཡང་དེ་འདྲ་བའི་ཡུལ་ལྔ་ལེན་དང་། དབུས་འགྱུར་འཆང་ལ་
སོགས་པའི་སྐད་རྣམས་རང་བཞིན་གྱི་སྐད་ཉིད་ཡིན་ནོ། ཞེས་བྱ་བའི་མིང་གི་
ཐ་སྙད་ཟློས་གར་ལ་སོགས་པ་རྣམས་ལས་ཉེ་བར་བསྟན་ཅིང་སྦྱོར་བར་འགྱུར་བ་
ཡིན་ནོ། དེ་བས་ན་རང་བཞིན་གྱི་སྐད་ལ་རྣམ་པ་བཞིའོ། ། །
གསུམ་པ་ཟུར་ཆག་གི་སྐད་ནི། ། བ་ལང་རྫི་ལ་སོགས་པའི་ཚིག །
སྙན་ངག་ལ་ཟུར་ཆག་ཅེས་གནས། ། བསྟན་བཅོས་རྣམས་ལ་ལེགས་སྦྱར་
ལས། ། གཞན་པ་ཟུར་ཆག་ཉིད་དུ་བརྗོད། ། བ་ལང་རྫི་ལ་སོགས་པ་བླུན་པོ་
རྣམས་ཀྱི་གྲོང་ཚིག་ནི་སྙན་ངག་གི་སྐབས་འདི་ལ་ཟུར་ཆག་གི་སྐད་ཅེས་རྣམ་
པར་གནས་ཤིང་བཞག་ལ། བརྡ་སྤྲོད་པའི་བསྟན་བཅོས་རྣམས་ལ་ལེགས་སྦྱར་
གྱི་སྐད་ལས་གཞན་པའི་སྐད་ཀུན་ཟུར་ཆག་གི་སྐད་ཉིད་དུ་བརྗོད་དོ། །
གསུམ་པ་སྐད་རིགས་དེ་དག་གིས་བྱས་པའི་བསྟན་བཅོས་བཤད་པ་ནི།
ལེགས་སྦྱར་སརྒས་བཅིངས་ལ་སོགས། ། རང་བཞིན་ཀནྡྷ་ཀ་སོགས་དང་། །
ཟུར་ཆག་ཨོ་ས་ར་སོགས་ཏེ། ། ཟློས་གར་ལ་སོགས་འདྲེས་པའོ། ། ལེགས་སྦྱར་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། ། 95
གྱི་སྐད་འབའ་ཞིག་ པས་བྱས་པའི་བསྟན་བཅོས་ སརྒས་ བཅིངས་ པ་ དང་།
བསྡུས་པ་དང་། སྐབས་དང་། བསྡུ་བ་ལ་སོགས་པ་དང་། རང་བཞིན་གྱི་
སྐད་འབའ་ཞིག་པས་བྱས་པ་ཀནྡྷ་ཀ་དང་། གཱ་ཐ་ལ་སོགས་པ་དང་། ཟུར་
ཆག་གི་སྐད་འབའ་ཞིག་པས་བྱས་པ། ཨོ་ས་ར་དང་། ར་ས་ཀ་ལ་སོགས་པ་
དང་། འདྲེས་པའི་སྐད་ཀྱིས་བྱས་པ་ཟློས་གར་དང་། བྷ་ན་ཀ་ལ་སོགས་
པའོ། །
བཞི་པ་ཞར་བྱུང་དུ་གཏམ་སོགས་སྐད་རིགས་ཀྱིས་བཅིངས་ཚུལ་ནི།
གཏམ་སོགས་སྐད་ནི་ཐམས་ཅད་དང་། ། ལེགས་སྦྱར་གྱིས་ཀྱང་བཅིངས་པ་
སྟེ། ། སྔོན་བྱུང་བའི་གཏམ་དང་སོགས་པས་བརྗོད་པ་སྟེ། དེ་དག་ལྷུག་པར་
གནས་ཤིང་ཚིགས་སུ་བཅད་པ་རྣམས་ནི། སྐད་རིགས་བཞི་པོ་གང་རུང་རེ་
རེས་བཅིངས་ པ་ དང་། གཉིས་ གསུམ་ ཚང་ བ་ དང་། ཐམས་ ཅད་ ཀྱིས་
བཅིངས་ནས་སྟོན་པ་འདྲེན་མའི་སྐད་དང་། གཙོ་བོར་ལེགས་སྦྱར་འབའ་ཞིག་
གིས་ཀྱང་བཅིངས་པ་སྟེ། དེ་རྣམས་ལས་བརྩམས་པའི་བསྟན་བཅོས་བསམ་གྱི་
མི་ཁྱབ་པ་དག་ཡོད་དོ། ། འོ་ན་སྐད་རིགས་གཞན་གསུམ་པོས་བཅིངས་པ་ནི་
དེ་ལྟར་ན། ཤ་ཟའི་སྐད་འབའ་ཞིག་ལས་བྱས་པ་མ་མཐོང་ངོ་ཞེ་ན། རྨད་བྱུང་
དོན་ཅན་རྒྱ་ཆེའི་གཏམ། འབྱུང་པོའི་སྐད་ཀྱི་རང་བཞིན་བརྗོད། ། སྔོན་མེད་
པ་རྨད་དུ་བྱུང་བའི་བརྗོད་བྱ་སྟོན་པ། རྒྱུ་ཆེན་ཞེས་བྱ་བའི་གཏམ་རྒྱུད་དང་།
རིན་ཆེན་རབ་སྣང་ཞེས་བྱ་བའི་གཏམ་ཡང་། འབྱུང་པོ་སྟེ་ཤ་ཟའི་སྐད་ཀྱི་རང་
བཞིན་གྱིས་བརྗོད་པ་དག་ཀྱང་ཡོད་དོ། ། དེར་མ་ཟད་ཆོས་འབྱུང་འགའ་ཞིག་
པས། བོད་སྐད་འབྱུང་པོ་ཤ་ཟའི་སྐད་དུ་འཆད་པ། དེ་ལྟ་ན་བོད་སྐད་ཀྱིས་
སྦྱར་བའི་སྙན་ངག་སརྒས་བཅིངས་པའང་ཤ་ཟའི་སྐད་རིགས་ཀྱི་བསྟན་བཅོས་
ཆེན་པོར་འགྱུར་བས་སོ། ཊཱིཀ་མཛད་སྔ་མ་རྣམས་ལུས་སྐད་རིགས་ཀྱི་དབྱེ་



96
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བས་བཞིར་བཤད་པ་དང་། སྦྱོར་ཚུལ་གྱི་སྒོ་ནས། གཉིས་སུ་བསྟན་པ་ཞེས་
བཞེད་ཀྱང་། སྐད་རིགས་བཞི་ནི། སྙན་ངག་རྗོད་བྱེད་ཀྱི་སྒྲ་ཡིན་པས་ལུས་སུ་
མི་འགྱུར། སྦྱོར་ཚུལ་གཉིས་པོ་རྒྱུན་མདོར་བསྟན་ཡིན་གྱི་ལུས་མ་ཡིན། དེས་
ན་སྙན་ངག་གི་ལུས་ནི་ཚིགས་བཅད་ལྷུག་པ་དང་། སྤེལ་མ་གསུམ་ཁོ་ནར་ངེས་
ཏེ། གཞུང་དུ། ལུས་ནི་རེ་ཞིག་འདོད་པ་ཡི། ། དོན་གྱི་རྣམ་བཅད་ཚིག་གི་
ཕྲེང་། དེ་ཡང་ཚིགས་བཅད་ལྷུག་པ་དང་། ། སྤེལ་མ་རྣམ་གསུམ་ཉིད་དུ་
གནས། ། ཅེས་དངོས་སུ་བསྟན་ཅིང་། སྐད་རིགས་བཞི་དང་། སྦྱོར་ཚུལ་
གཉིས་པོ་ལུས་ཡིན་པར་དངོས་ཤུགས་གང་ལས་ཀྱང་མ་བསྟན་པའི་ཕྱིར་རོ། །
ཞེས་སྙན་ངག་གི་ལུས་དང་། ལུས་མ་ཡིན་པ་རྣམ་པར་བཅད་པའོ། །
ད་ནི་རྒྱས་བཤད་གཉིས་པ་རྒྱན་གཏན་ལ་དབབ་པ་ལ་མདོར་
བསྟན་པ་དང་། རྒྱས་པར་བཤད་པ་གཉིས་ལས། དང་པོ་མདོར་བསྟན་པ་ནི།
སྒེག་དང་རོལ་དང་སྟབས་ལ་སོགས། ། ལྟ་བའི་དོན་ཡིན་ཅིག་ཤོས་ཀྱང་། །
མཉན་པར་བྱ་བ་ཉིད་ཅེས་པ། ། འདི་ཡང་ལུགས་གཉིས་དག་ཏུ་བརྗོད། །
སྤྱིར་སྙན་ངག་ཐམས་ཅད་ལ་རྗོད་བྱེད་ཀྱི་སྒྲ་མཉན་དུ་རུང་བ་དག་ཡོད་མོད་
ཀྱང་། བརྗོད་འདོད་ གཙོ་ཆེ་ཆུང་གི་དབང་ གིས་བརྗོད་བྱ་སྒེག་པ་དང་།
ཉམས་ཀྱི་རོལ་པ་དང་། རྐང་ལག་གི་སྟབས་དང་། ལུས་ཀྱི་འདུག་སྟངས་ལ་
སོགས་པ་རྣམས། མིག་གི་ལྟ་བའི་དོན་གཙོ་བོར་བྱེད་པའི་སྙན་ངག་ཡིན་ཅིང་།
དེ་ལས་ཅིག་ཤོས་ཀྱི་སྙན་ངག་རྣམས་རྣ་བའི་ཉན་པ་སྟེ། ཉན་བྱའི་དོན་གཙོ་
བོར་སྟོན་པའི་སྙན་ངག་ཡིན་ནོ་ཞེས། རྒྱུན་གྱི་སྦྱོར་ཚུལ་རྣམ་པ་གཉིས་སུ་
མདོར་བསྟན་པའོ། ། གཉིས་པ་རྒྱས་པར་བཤད་པ་ལ། ཐུང་མོང་མ་ཡིན་
པའི་རྒྱན་དང་། ཐུན་མོང་གི་རྒྱན་གཉིས་ལས། དང་པོ་མདོར་བསྟན་རྒྱས་
བཤད་སྙན་ངག་གི་རྒྱུ་བཤད་པ་དང་གསུམ་ལས།



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ།
97
དང་པོ་ནི། ཕན་ཚུན་དབྱེ་བ་ཕྲ་མོ་ཅན། ། ཚིག་གི་ལམ་ནི་དུ་མ་
ཡོད། ། ལྷོ་བ་དང་། ཤར་བ་གཉིས་ཀྱི་འདོད་པ་ཕན་ཚུན་ཁྱད་པར་མི་འདྲ་
བའི་དབྱེ་བ་ཐ་དད་པའི་རིགས་པ་ཕྲ་མོ་ཅན་སྙན་ཚིག་གི་ལམ་དུ་གྱུར་པའི་
ལུགས་ནི་དུ་མ་ཞིག་ཡོད་དོ། ཞེས་པའོ། །
གཉིས་པ་རྒྱས་བཤད་ལ། འཆད་པར་དམ་བཅའ་བ་དང་། བཤད་
ཚུལ་དངོས་བསྟན་པ་གཉིས་ལས།
དང་པོ། དེ་ལ་བི་དཌྷ་དང་ནི། ། གོ་ཌའི་ཁྱད་པར་གསལ་བར་
བརྗོད། ། གོང་དུ་སྨོས་པའི་ཕན་ཚུན་གྱི་དབྱེ་བ་དེ་དག་འཆད་པ་ལ། ཤིན་ཏུ་
རྒྱས་པར་ནི་བརྗོད་ཀྱིས་མི་ལང་མོད། འདིར་ལྷོ་ཕྱོགས་བེ་དབྷ་དང་། ཤར་
ཕྱོགས་གོ་ཌཱ་པའི་ལམ་གཉིས་སུ་བསྡུས་ནས་དེ་དག་གི་ཁྱད་པར་གསལ་བར་
བརྗོད་པར་བྱའོ། ། ཞེས་པའོ། །
གཉིས་པ་བཤད་ཚུལ་དངོས་ལ་རྣམ་གྲངས་མདོར་བསྟན། དོན་རྒྱས་
པར་བཤད་པ། བཤད་ཟིན་སྤྱིའི་མཇུག་བསྡུ་བ་དང་གསུམ་ལས།
དང་པོ་ནི། སྦྱར་བ་རབ་དྭངས་མཉམ་ཉིད་དང་། ། སྙན་དང་ཤིན་ཏུ་
གཞོན་པ་དང་། ། དོན་གསལ་བ་དང་རྒྱ་ཆེ་དང་། ། བརྗིད་དང་མཛེས་དང་
ཏིང་ངེ་འཛིན། ། ཡོན་ཏན་འདི་བཅུ་བི་དབྷའི། ། ལམ་གྱི་སྲོག་ཏུ་བཤད་པ་
ཡིན། ། འདི་དག་ཕལ་ཆེར་བཟློག་པས་ནི། ། གོ་ཌའི་ལམ་དག་མཚོན་པ་ཡིན།
ཞེས་ཏེ། ཡི་གེ་སྦྱོར་བ་ལྕི་བ་སྦྱར་བའི་ཡོན་ཏན། འཇིག་རྟེན་ལ་ཡོངས་སུ་
གྲགས་པའི་དོན་ཅན་རབ་དྭངས་ཀྱི་ཡོན་ཏན་དང་། ཡི་གེ་འཇམ་རྩུབ་ཀྱི་སྦྱོར་
བ་མཉམ་པ་མཉམ་པའི་ཡོན་ཏན་དང་། སྒྲ་དང་དོན་ལ་ཁྱད་པར་གྱི་ཉམས་
དང་ལྡན་པ་སྙན་པའི་ཡོན་ཏན་དང་། རྩུབ་མིན་གྱི་ཡི་གེ་མང་བ་ཤིན་ཏུ་གཞོན་
པའི་ཡོན་ཏན་དང་། དོན་བརྟག་མི་དགོས་ཤིང་གསལ་པོར་གོ་བ་དོན་གསལ་



98 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གྱི་ཡོན་ཏན་དང་། བརྗོད་བྱའི་ཡོན་ཏན་ཁྱད་འཕགས་སུ་རྟོགས་པ་རྒྱ་ཆེའི་
ཡོན་ཏན་དང་། ཚིག་སྡུད་ཀྱི་འཇུག་པ་མང་དུ་ལྡན་པ་བརྗིད་པའི་ཡོན་ཏན་
དང༌། འཇིག་རྟེན་གྱི་དོན་ལས་མ་བརྒལ་ཞིང་འགྲོ་བ་ཀུན་ལ་མཛེས་པ་མཛེས་
པའི་ཡོན་ཏན་དང་། ཆོས་ཅན་གཞན་ལ་གཞན་གྱི་ཆོས་བཀོད་པ་ཏིང་ངེ་
འཛིན་གྱི་ཡོན་ཏན་ཏེ། ཡོན་ཏན་བཅུ་པོ་འདི་རྣམས་ལྷོ་ཕྱོགས་བཻ་དབྷའི་ལམ་
གྱི་སྲོག་ཏུ་བཤད་པ་ཡིན་ཞིང་། གང་གི་མཚན་ཉིད་དེ་དག་ཕལ་ཆེར་བཟློག་
པའི་སྦྱོར་བས་ཤར་ཕྱོགས་གོ་ཌཱ་པའི་སྙན་ངག་གི་ལམ་དག་མཚོན་པ་ཡིན་
ནོ། །།
གཉིས་པ་དོན་རྒྱན་རྒྱས་པར་བཤད་པ་ལ་བཅུ་ལས། དང་པོ་སྦྱར་
བའི་ཡོན་ཏན་ལ། མཚན་ཉིད། བཟློག་ཟླ། སྦྱར་བ་དངོས་དཔེར་བརྗོད་
དང་གསུམ་ལས། དང་པོ་ནི། སྦྱར་བ་སྲོག་ཆུང་ཡི་གེ་མཆོག ། ལྷོད་པ་ཉིད་
ཀྱིས་མ་རེག་པའོ། ། སྦྱར་བའི་ཡོན་ཏན་ནི་སྲོག་ཆུང་གི་ཡི་གེ་མཆོག་གམ་
འབའ་ཞིག་ཏུ་ཡོད་པ་དེ་ལ་ལྷོད་པ་ཞེས་བྱ་སྟེ། ལྷོད་པ་དེས་མ་རེག་པ་ཞིག་
དགོས་པའོ། ། དེ་ལ་སྲོག་ཆུང་གི་ཡི་གེ་རྣམས་གང་ཞེ་ན། ཙནྡྲ་གོ་མིའི་ཡི་གེའི་
མདོར། དང་པོ་དང་། གསུམ་པ་དང་། ལྔ་པ་རྣམས་དང་། མཐར་གནས་
རྣམས་ནི་སྲོག་ཆུང་བ་རྣམས་སོ། ཞེས་བཤད་པས། སྡེ་བའི་དང་པོ། ཀ་ཙ་
ཊ་ཏ་པ། གསུམ་པ། ག་ཛ་ཌ་ད་བྷ། ལྔ་པ། ང་ཉ་ཎ་ན་མ། མཐར་གནས་
ཡ་ར་ལ་བ་སྟེ། བཅུ་དགུ་པོ་འདི་རྣམས་སྲོག་ཆུང་ཞེས་བྱ་ལ། དེ་ལས་གཞན་
པའི་གསལ་བྱེད་སྲོག་ཆེན་པོ་ནི། ཁ་གྷ། ཚ་ཛྷ། ཋ་ཌྷ། ཐ་དྷ། ཕ་བྷ། ཤ་
ཥ་ས་ཧ། ཀླུ་རྣམས་ཡིན་ནོ། ཅིའི་ཕྱིར་སྲོག་ཆེ་ཆུང་གི་ཐ་སྙད་བྱས་སྙམ་ན་
སྲོག་གི་རླུང་ཤུགས་ཆེ་ཆུང་ལས་ཐ་སྙད་དེ་ལྟར་དུ་བྱས་སོ། གཉིས་པ་སྦྱར་བའི་
བཟློག་ཟླ་ལྷོད་པ་ནི། ལྷོ་དང་མཱ་ལཱ་ཏཱི་མཱ་ལ། ། ལོ་ལཱ་ལི་ཀ་ལི་ལཱ་བཞིན། ། གོ་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། 99
ཌཱ་པ་ཡི་རྗེས་ཁྲིད་བློས། དེ་འདོད། ཅེས་པས་བསྟན་ཏེ། མ་ལཱ་ཏི། ཛཱ་ཏིའི་
མེ་ཏོག མཱ་ལཱཕྲེང་བ། ལོ་ལཱ་འགོང་བའམ། ལོ་ལཱ་སྲེད་པ། ཨ་ལི་ཀ་བུང་བ།
དེ་གཉིས་མཚམས་སྦྱར་བས། ལོ་ལ་ལི་ཀ་གྲུབ། འཁོར་བ་སྟེ། བོད་སྐད་དུ།
ལྷོད་པ་ཛཱ་ཏའི་མེ་ཏོག་ཕྲེང་། ། སྲེད་པའི་བུང་བ་འཁོར་བར་བྱེད། ། ཅེས་
འབྱུང་བ་བཞིན་ཤར་ཕྱོགས་གོ་ཌཱ་པའི་སྙན་ངག་བྱེད་པ་པོ་རྣམས་ཚུལ་འདི་ཉིད།
ལཡིག་ལ་བསྐོར་བའི་རྗེས་ཁྲིད་ཡིན་ནོ་སྙམ་པའི་བློས། ལྷོད་པའི་སྦྱར་བ་དེ་
ལྟར་དུ་འདོད་དོ། ། འདིར་ཡོན་ཏན་བཅུའི་ཚིག་རྒྱན་གྱི་རོ་ཉམས་གཞན་ལས་
ཕུལ་དུ་བྱུང་ཞིང་འགའ་ཞིག་སྦྱོར་བ་བརླིང་པས་རྟོགས་དཀའ་བའི་གནས་ལ་
རྣམ་གསལ་གྱི་དཔེར་རེ་བགྱི་བ་ལ། རྒྱ་གར་གྱི་ཡི་གེ་དངོས་དང་འདྲ་བ་བོད་
ཡིག་ལ་མི་འབྱུང་ཡང་། སྐྱེས་གནས་དང་སྒྲ་མཚུངས་པའི་དབང་དུ་བྱས་ཏེ།
དཔེར་ན། མ་རིག་ལས་སྐྱེས་མ་དག་པ། ། གཅིག་ཏུ་མ་ངེས་མར་གྱུར་
རྣམས། ། མ་ལུས་རང་གི་དོན་མ་གཡོལ། སྐྱེ་མ་མ་ལ་གཉིད་མ་ལོག ཅེས་
སྲོག་ཆུང་གི་ཡི་གེ་འབའ་ཞིག་པ་སྦྱོར་བ་ལྷོད་པའི་སྐྱོན་དུ་ཡང་། མ་ཡིག་ལ་
བསྐོར་བའི་རྗེས་ཁྲིད་འདི་ལྟ་བུའང་ཤར་བ་འདོད་དོ། ། གསུམ་པ་སྦྱར་བ་
དངོས་ཀྱི་དཔེར་བརྗོད་ནི། མཱ་ལ་ཏཱི་དཱ་མ། ལཾ་གཱི་ཏཾ་བྷ་མ་རཿ ཞེས། བི་དདྷ་
ཡི་སྦྱོར་ལྕི་བྱེད། ། ཅེས་པས། མཱ་ལ་ཏི་ཛཱ་ཏིའི་མེ་ཏོག དྭ་མ་ཕྲེང་བ། ལཾ་བྷི་
ཏི་འཁོར་བའམ་ལྡིང་བ། སྒྲ་མ་རཿ ་བུང་བ་རྣམས་ཀྱིས་ཅེས་པ་སྟེ། བོད་སྐད་
དུ། ཛཱ་ཏིའི་མེ་ཏོག་ཕྲེང་། ། བུང་བ་རྣམས་ཀྱིས་འཁོར་ཞིང་ལྡིང་། ། ཞེས་
སྲོག་ཆེན་པོའི་ཡི་གེ་ཤས་ཆེ་བ་འདི་ལ། ལྷོ་ཕྱོགས་བེ་དནྟའི་མཁས་པ་རྣམས་
སྦྱར་བའི་ཡོན་ཏན་དུ་འདོད་ཅིང་། སྲོག་ཆེན་གྱི་ཡི་གེ་གྷ་དང་། དྷ་དང་། བྷ་
སོགས་ཡོད་པས་སྦྱོར་བ་ལྕི་བར་བྱེད་པ་ཡིན་ནོ། ། དེ་བཞིན་དུ། ས་གསུམ་ཚ་
ཆེན་གདུང་འཕྲོག་པ། ། ཧ་རི་ཙནྡན་ཁ་བ་ཡིས། ། མ་ཡིན་ཕ་མཐའ་མེད་



100 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བསིལ་བའི། ། སངས་རྒྱས་ཐུགས་རྗེའི་མཐུ་ལས་སོ། ། ཞེས་པ་འདིར། ཚ་
དང་། ཧ་དང་། ཁ་དང་། ཕ་ལ་སོགས་པ་སྲོག་ཆེན་གྱི་ཡི་གེ་གཙོ་ཆེར་ཡོད་
པས་སྦྱར་བའི་ཡོན་ཏན་འདི་ལྟ་བུ་ཡོང་ངོ་། འདི་དག་ནས་ཉེ་བར་བཟུང་།
མེ་ལོང་གི་རྒྱན་རེ་རེ་ལ་འཇམ་དབྱངས་ཁ་ཆེའི་དཔེར་བརྗོད་རེ་རེ་བྱས་ཀྱང་།
གཞུང་དོན་རྟོགས་པའི་ཐབས་སུ་མ་ཕྱིན་པའི་ཁར། བྱིས་པ་རྣམས་སླར་ཡང་
ཉིད་འཁྲུལ་ལ་སྦྱོར་བའི་རྒྱུར་ཟད་དོ། ། འོ་ན་སྐབས་འདིའི་ལྕི་བ་དང་། སྡེབ་
སྦྱོར་དུ་བཤད་པའི་ལྕི་བ་གཉིས་ལ་ཁྱད་པར་ཅི་ཞིག་སྙམ་ན། འདིའི་སྐབས་ཀྱི་
ལྕི་བནི་སྦྱོར་བ་ལྕི་བ་ལ་བྱ་ཞིང་། སྡེབ་སྦྱོར་གྱི་ལྕི་བ་ནི་ཡི་གེ་ལྕི་བའོ། ། དེས་
ན་སྦྱོར་བ་རྩི་བ་དང་། ཡི་གེ་ལྕི་བ་མི་འདྲ་ཞིང་། སྦིར་བ་ལྷོད་པ་དང་། ཡི་གེ་
ཡང་བའང་འདྲ་བ་མ་ཡིན་ནོ། །
གཉིས་པ་རབ་ཏུ་དྭངས་པའི་ཡོན་ཏན་ལ་གཉིས། དངོས་ལྷོ་པ་དང༌།
བཟློག་པ་ཤར་པའོ། ། དང་པོ་ལ་མཚན་ཉིད་དང་། དཔེར་བརྗོད་གཉིས་
ལས། དང་པོ་ནི། རབ་དང་ལྡན་པ་གྲགས་དོན་ཅན། ། ཞེས་པས། རབ་ཏུ་
དྭངས་པ་དང་ལྡན་པའི་ཡོན་ཏན་འཇིག་རྟེན་ན་གྲགས་ཤིང་གོ་སླ་བའི་དོན་ཅན་
བརྗོད་པའོ། ། གཉིས་པ་དཔེར་བརྗོད་པ་ནི། ཟླ་བའི་མཚན་མ་ ཨུཏྤལ་
གྱི། ། འོད་ཀྱིས་མཛེས་པ་རྒྱས་ཅེས་པ། ། རྟོགས་པའི་སྐལ་བཟང་ལྡན་པའི་
ཚིག ། ཟླ་བའི་མཚན་མ་རི་བོང་གཟུགས་བརྙན་མཐིང་གར་འཚེར་བ་དེ་ནི་མེ་
ཏོག་ཨུཏྤལ་སྔོན་པོ་དར་ལ་བབས་པའི་འོད་ཀྱི་མཛེས་པ་རྒྱས་པའི་དཔལ་དང་
ལྡན་ནོ། ། ཞེས་པ་དེ་ལྟ་བུའི་སྙན་ངག་ནི་བརྗོད་ཟིན་དེ་མ་ཐག་ཏུ་དོན་བདེ་
བླག་ཏུ་རྟོགས་པའི་སྐལ་བ་བཟང་པོ་དང་ལྡན་པའི་ཚིག་སྦྱོར་ཏེ། བི་དབྷ་
འདོད་དོ། ། དེ་བཞིན་དུ། རྒྱལ་བ་རིགས་མེད་ཉི་མའི་དཔལ། ། རབ་
འབར་སྣང་བའི་ གཏེར་དུ་ འཆར། ། སྙིང་ རྗེའི་ ཡང་ དག་ ཡོངས་རྫོགས་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ།
101
པའི། ། གཙུག་ཏོར་ཟླ་བ་རྒོད་པས་མཛེས། ། ཞེས་པ་ལྟ་བུ་ཡང་ངོ་། གཉིས་
པ་བཟློག་པ་ཤར་པའི་ལུགས་ལ་མཚན་ཉིད་དང་དཔེར་བརྗོད་གཉིས་ལས། །
དང་པོ་ནི། ངེས་ཚིག་ཡོད་ཕྱིར་གོ་ཆ་་པ། ། ཤིན་ཏུ་གྲགས་པ་མིན་ཡང་
འདོད། ། རྒྱུ་མཚན་ངེས་ཚིག་ཡོད་པའི་ཕྱིར་ན་ཤར་ཕྱོགས་གོ་ཌཱ་པ་ནི་འཇིག་
རྟེན་ལ་ཤིན་ཏུ་གྲགས་པ་མ་ཡིན་པའི་རེ་ཤིག་རྟོགས་དཀའ་ཡང་རབ་དྭངས་ཀྱི་
ཡོན་ཏན་དུ་འདོད་དོ། ། གཉིས་པ་དཔེར་བརྗོད་ནི། ཤིན་ཏུ་དཀར་མིན་ཆུ་
ལས་སྐྱེས། ། དེ་འདྲས་མཚན་པ་འོད་དཀར་ཅན། ། དེ་ཡང་ཨུཏྤལ་སྔོན་པོ་
ཤིན་ཏུ་མཐིང་ཞིང་གནག་པ་ཤིན་ཏུ་དཀར་མིན་ཞེས་པ་དང་། ཆུ་སྐྱེས་ཀྱི་སྒྲ་
བཤད་རུང་དུ་ཡོད་པས་ཆུ་ལས་སྐྱེས་ཞེས་པ་དང་། ཁ་དོག་དེ་འདྲ་བའི་རི་བོང་
གི་གཟུགས་བརྙན་གྱིས་མཚན་པ་ཟླ་བ་དེ་འདྲས་མཚན་པ་འོད་དཀར་ཅན་ཞེས་
མི་གསལ་ཞིང་སྦས་པའི་དོན་ཅན་ཚེགས་ཀྱི་གོ་བར་བྱེད་པའི་སྦྱོར་བ་དེ་ལྟ་བུ་
ཡང་ཤར་ཕྱོགས་པ་གཙོ་བོར་འདོད་ཅིང་། ཡང་གི་སྒྲས་སྔ་མ་འདོར་བའང་མ་
ཡིན་ནོ། དེ་བཞིན་དུ། འཇིག་རྟེན་འདྲེན་བྱེད་སྲིད་པ་ན། ། གསལ་པའི་
དབང་པོར་བཞུགས་པའི་སྐུ། ། སྙིང་རྗེ་བདེ་ཆེན་འཁོར་ལོའི་ཏོག ། བཅུ་
དྲུག་རྫོགས་པའི་ལང་ཚོར་འབོད། ། ཅེས་པ་ལྟ་བུ་ཡང་ངོ༌། གཞན་ཡང་
དབྱངས་ཅན་གྱི་མགུལ་རྒྱན་ལས། འདི་ཤར་གྱུར་པས་རྒྱ་གྲོལ་པདྨ་ཅན་རྣམས་
རྒྱས་གྱུར་ཅིང་། རི་དང་ནགས་ཚལ་མནྡཱ་ར་བའི་མེ་ཏོག་གཞོན་ནུ་བཞིན། །
ངུར་པ་ལྷན་ཅིག་མི་གནས་རབ་ཏུ་བཅོམ་ཞིང་གཉིས་གཉིས་གཉེན། ། སྤྲེའུ་
རབ་ཏུ་ཁྲོས་པས་མཁུར་ཚོས་འགྲམ་པ་ཟངས་མདོག་བཞིན། ཞེས་དང་།
འཆི་མེད་མཛོད་ལས། གང་གི་མཁྱེན་པའི་རྒྱ་མཚོ་ནི། ། གཏིང་མེད་སྡིག་
མེད་ཡོན་ཏན་རྣམས། ། བསྟན་བྱ་མི་ཟད་བློ་ལྡན་རྣམས། ། དཔལ་དང་
བདུད་རྩིའི་ཕྱེད་དུ་ཡང་། ། ཞེས་པ་འདི། འགྲེལ་པ་འདོད་འཇོ་རབ་དྭངས་



102
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཀྱི་ཡོན་ཏན་དུ་བསྟན་པ་ལྟ་བུའོ། །
གསུམ་པ་མཉམ་པའི་ཡོན་ཏན་ལ་གཉིས། དངོས་ལྷོ་པ། བཟློག་པ་
ཤར་པའོ། དང་པོ་མཚན་ཉིད་དང་། དཔེར་བརྗོད་གཉིས་ལས། དང་པོ་ནི།
མཉམ་པ་སྦྱོར་བ་མི་མཉམ་བྲལ། ། དེ་ནི་འཇམ་རྩུབ་བར་མ་སྟེ། ། སྦྱོར་བ་
འཇམ་རྩུབ་བར་མ་ཡི། ། ཡི་གེ་བཀོད་པའི་ སྐྱེ་ གནས་ཅན། ། ཞེས་ པ།
མཉམ་པའི་ཡོན་ཏན་ནི། ཡི་གེའི་སྦྱོར་བ་འཇམ་པ་སྲོག་ཆུང་བ་དང། རྩུབ་པ་
སྲོག་ཆེན་དག་མི་མཉམ་པ་དང་བྲལ་བ་སྟེ་འཇམ་རྩུབ་རྐང་པ་མཉམ་པའོ། །
མཚན་ཉིད་ནི་འཇམ་རྩུབ་བར་མ་ཞེས་བྱ་སྟེ། དེ་ཡང་ཡི་གེའི་སྦྱོར་བ་འཇམ་
རྩུབ་རྐང་པ་འཐེང་པོ་མིན་པར་ཆ་མཉམ་པ་ལ་བར་མར་བརྗོད་པ་དེ་ལྟ་བུའི་ཡི་
གེ་བཀོད་པ་ལས་བྱུང་བའི་སྙན་ངག་དེ་ནི་སྦྱོར་བ་དེ་ཁོ་ནའི་སྐྱེ་གནས་ཅན་
ནོ། ། གཉིས་པ་དཔེར་བརྗོད་ནི། ཁུ་བྱུག་ཅ་ཅོ་སྒྲོག་བྱེད་ཅིང་། ། ཉར་མ་
རབ་མཐོར་དྭངས་ཤིང་དྭངས། ། ཆུ་རྒྱུན་ཆུ་ཐིགས་ཀྱིས་བྲན་པའི། ། མ་ལ་ཡ་
རླུང་བདག་ལ་འོངས། ། དཔྱིད་ཀྱི་དུས་སུ་ཁུ་བྱུག་རྣམས་དགའ་བའི་དབྱངས་
སྙན་པོས་ཅ་ཅོ་སྒྲོགས་པ་དག་བྱེད་ཅིང་དེ་དང་ལྷན་ཅིག ཉར་མ་སྟེ་ཆུའི་
ཟེགས་ཕྲ་མོ་རབ་ཏུ་མཐོར་བ་དང་ལྡན་པ། དྭངས་ཤིང་ཆེས་དྭངས་པའི་ཆུ་
བོའི་རྒྱུན་གྱི་ཐིགས་པས་བྲན་ཏེ། ཤིན་ཏུ་བསིལ་བར་གྱུར་པའི་ལྷོ་ཕྱོགས་མ་ལ་
ཡའི་རླུང་དྲི་བཟང་པོར་འཐུལ་བའི་ཁྱད་པར་དང་ལྡན་པ་དེ། བདག་ཉིད་
འདོད་པ་འཕེལ་བའི་སླད་དུ་ཉེ་བར་འོངས་སོ། ། ཞེས་པ་སྟེ། འདིའི་རྒྱ་
དཔེར་ཚིགས་སུ་བཅད་པའི་ཕྱེད་རྐང་པ་སྔ་མ་གཉིས་འཇམ་ཞིང་ཕྱེད་རྐང་པ་ཕྱི་
མ་གཉིས་རྩུབ་པར་ཡོད་པས་ན་ཡི་གེའི་སྦྱོར་བ་འཇམ་རྩུབ་མཉམ་པར་གནས་པ་
སྟེ། དངོས་ལྷོ་པ་གཙོ་བོར་འདོད་པའི་ལུགས་སོ། ། དེ་བཞིན་དུ། ཀ་རའི་
འཛུམ་དང་ག་པུར་དྲི། ། ལྡང་ཞིང་ཡ་མཚན་ཡིད་འོང་གཏེར། ། འཁྲིག་ལ་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། 103
དགའ་བའི་དགའ་སྟོན་གསར། ། སྦྱིན་པའི་གདུབ་བསིལ་སྒྲ་ལྡན་མ། ། ཞེས་
པ་ཕྱེད་རྐང་པ་སྔ་མ་གཉིས་ཀ་དང་། ར་དང་། ག་དང་། ལ་ཡིག་དང་ལྡན་
པའི་ད་དང་། ཡ་ལ་སོགས་པ་ཡོད་པས་སྦྱོར་བ་འཇམ་ཞིང་། ཕྱེད་རྐང་པ་ཕྱི་
མ་གཉིས་ཁ་དང་། དགའ་དང་། པ་དང་། སྒྲ་ལ་སོགས་པ་ཡོད་པས་སྦྱོར་བ་
རྩུབ་པ་ན། རྐང་པ་གཉིས་གཉིས་ཡི་གེ་འཇམ་རྩུབ་དོ་མཉམ་པ་དེའི་ཕྱིར་
འཇམ་རྩུབ་བར་མའི་སྦྱོར་བ་འདི་ལྟ་བུ་ཡོད་དོ། འདི་ལ་ཊཱིཀ་མཛད་སྔ་མ་
རྣམས་ཀྱིས། མི་མཉམ་པའི་མཚན་ཉིད་དུ་བཞག་ནས། དཔེར་བརྗོད་འདི་
ཡང་ཤར་པའི་ལུགས་སུ་མཛད་ཅིང་། འཇམ་རྩུབ་བར་མ་ཞེས་པའི་འབྲུ་
གནོན་དུ། རྐང་པ་བཞི་ཀར་འཇམ་པའི་སྦྱོར་བ་དང་། རྩུབ་པའི་སྦྱོར་བ་དང་།
དེ་གཉིས་བསྲེས་པའི་སྦྱོར་བ་ཞེས། སྡེ་ཚན་རྣམ་པ་གསུམ་དུ་ཕྱེ་བས་བཤད་
ཚུལ་ཞིབ་ལ་མང་བར་མཛད་ཀྱང་། རྐང་བཞི་འཇམ་པ་ཁོ་ན་དང་། རྩུབ་པ་
ཁོ་ནའི་སྦྱོར་བ་ལ་འདིར་འཇམ་རྩུབ་མཉམ་པའི་ཐ་སྙད་མེད་པས་བཤད་པ་
གཞུང་ཐོག་ཏུ་མ་འབྲེལ་ལོ། སྣར་ཐང་པ་སཾ་གྷ་ཤྲིས། འདི་ལ་རྒྱ་དཔེར་ཕྱེད་སྔ་
མ་འཇམ་ཞིང་ཕྱེད་ཕྱི་མ་རྩུབ་པའི་ངེས་པ་མེད་པས་སྦྱོར་བ་འཇམ་པའི་མཉམ་
པར་བཞེད་པ་ནི། མཉམ་པའི་མཚན་ཉིད་མ་ཕྱེད་ཀྱང་། དངོས་ལྷོ་པའི་
དཔེར་བརྗོད་དུ་ངོས་བཟུང་བ་སྟེས་དབང་གིས་འགྲིག་གོ། ། གཉིས་པ་བཟློག་
པ་ཤར་པའི་ལུགས་ལ། དཔེར་བརྗོད་དངོས་དང་། དོན་བསྡུ་བ་གཉིས་ལས།
དང་པོ་ནི། ཙནྡན་གྱིས་བསྒོས་དྲི་ལྡང་ཞིང་། འཇམ་པ་མ་ལ་ཡ་ཡི་རླུང་། །
བདག་གིས་བརྟན་འགོག་དགའ་མ་ནི། ། མཆོག་གི་ཁ་ཡི་རླུང་དང་འགྲན། །
ཙནྡན་གྱིས་བསྒོས་པའི་དྲི་ངད་བཟང་པོ་ལྡན་ཞིང་། བསིལ་ལ་དལ་བུར་རྒྱུ་
བའི་རེག་བྱ་འཇམ་པ་སོགས་ཡོན་ཏན་གྱི་ཁྱད་པར་དེ་དག་དང་ལྡན་པ་ལྷོ་
ཕྱོགས་རི་བོ་མ་ལ་ཡ་ཡི་རླུང་དེ་ནི། བྱ་བའི་ཁྱད་པར་བདག་གི་སེམས་ཀྱི་བརྟན་



104 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པ་རང་དབང་མེད་དུ་འགོག་པ་སྟེ། འཕྲོགས་ནས་ཆགས་པས་མྱོས་པའི་རྣམ་
འགྱུར་ལ་སྦྱོར་བ་བྱེད་པས་ན། དགའ་མ་སྟེ་མཛེས་ཤིང་ཡིད་དུ་འོང་བའི་བུད་
མེད་མཆོག་གི་ཁ་ཡི་རླུང་དང་འགྲན་པའམ་དེ་ལ་ཅོ་འདྲི་བ་བྱེད་དོ་ཞེས་པས།
དགའམའི་ཁའི་རླུང་ལ་ཡང་ཡོན་ཏན་དང་བྱ་བའི་ཁྱད་པར་དེ་དག་ཡོད་པར་
བསྟན་པའོ། ། འདིའི་རྒྱ་དཔེ་ལ། རྐང་པ་གསུམ་པ་ཡི་གེ་སྦྱོར་བ་རྩུབ་ཅིང་།
གཞན་རྣམས་འཇམ་པོར་ཡོད་པ་ན་རྐང་པ་ཆ་མི་མཉམ་པར་བསྟན་པ་བཟློག་པ་
ཤར་པའི་ལུགས་སུ་བྱས་པས། གོང་མ་ཡ་གྱལ་མེད་པའི་རྐང་པ་མཉམ་པར་
ཤུགས་ཀྱིས་རྟོགས་ཤིང་དངོས་ལྷོ་པའི་དཔེར་བརྗོད་དུ་ངེས་སོ། ། ངག་གི་
དབང་ཕྱུག་ནི་ཕྱེད་སྔ་མ་འཇམ་པ་དང་། བར་མའི་ཡི་གེ་བསྲེས་པ་དང་། ཕྱི་
མ་རྩུབ་པ་དང་འཇམ་པ་བསྲེས་པའོ། ། ཞེས་འཆད་དོ། ། གཉིས་པ་དོན་བསྡུ་
བནི། ཞེས་པ་མི་མཉམ་མ་བརྟགས་པར། ། དོན་དང་རྒྱན་གྱི་ཚོགས་དག་
ལ། ། ལྟོས་ནས་ཤར་ཕྱོགས་པ་དག་ལ། ། སྙན་ངག་ལམ་འདི་འབྱུང་བར་
འགྱུར། ། ཞེས་པ་སྨོས་པ་ནི། དེ་མ་ཐག་པའི་ཚིགས་སུ་བཅད་པ་ལ་བཟུང་
ངོ་། ། དེ་ལྟ་བུའི་སྦྱོར་བ་མི་མཉམ་པ་སྐྱོན་དུ་མ་བརྟགས་པར། བརྗོད་བྱ་དོན་
གྱི་ཚོགས་དང་། རྗོད་བྱེད་རྒྱན་གྱི་ཚོགས་གཉིས་པོ་དག་ལ་བསམས་ཤིང་ལྟོས་
ནས་ཤར་ཕྱོགས་གོ་ཌཱ་པའི་ལུགས་ལ་སྦྱོར་བ་མི་མཉམ་པའི་སྙན་ངག་གི་ལམ་
འདི་ལྟ་བུ་འབྱུང་བར་འགྱུར་གྱི་ལྷོ་ཕྱོགས་པ་ལ་ནི་མ་ཡིན་ནོ། ། དེ་བཞིན་དུ།
ཀ་ཡེ་ཡིད་སྐྱེས་གྲགས་པ་ཡི། ། བ་དན་ལྟར་དཀར་ན་ཆུང་མ། ། བྷ་གར་རྡོ་རྗེ་
སྦྱོར་བའི་ཁ། ། ཉ་རྒྱས་བདུད་རྩིའི་བཅུད་འཐུང་ངོ་། ། འདིར་རྐང་པ་གསུམ་
པ་ལ་ཡི་གེ་བྷ་དང། དྷ་དང་། ཁ་ཡོད་པས་རྩུབ་ཅིང་། རྐང་པ་དང་པོ་དང་།
གཉིས་པ་དང་། བཞི་པ་རྣམས་ལ་ཡི་གེ་ཀ་དང་། ཡ་དང་། བ་དང་། ན་
དང༌། ཉ་ལ་སོགས་པ་འཇམ་པས་རྐང་པ་ཆ་མི་མཉམ་པ་འདི་ལྟ་བུ་ཡང་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ།
105
ངོ་། །
བཞི་པ་སྙན་པའི་ཡོན་ཏན་ལ། མདོར་བསྟན། རྒྱས་བཤད་མཇུག་
བསྡུ་གསུམ་ལས། དང་པོ་ནི། སྙན་པ་ཉམས་ལྡན་ཚིག་དང་ནི། ། དངོས་པོ་ལ་
ཡང་ཉམས་གནས་པ། ། སྦྲང་རྩི་སྤྱོད་པ་སྦྲང་རྩི་བཞིན། ། གང་གི་བློ་ལྡན་
དགའ་བྱེད་པའོ། ། དེ་ཡང་སྙན་པའི་ཡོན་ཏན་ནི་ཉམས་རྨད་དུ་བྱུང་བས་ཡིད་
འགྱུར་བ་དང་ལྡན་པའི་ཚིག་དང་། དེར་མ་ཟད་བརྗོད་བྱ་དོན་གྱི་དངོས་པོ་ལ་
ཡང་ཉམས་ཁྱད་པར་ཅན་གནས་པ་སྟེ། དཔེར་ན། སྦྲང་རྩི་ལ་ལོངས་སྤྱོད་
པའི་བུང་བ་རྣམས་སྦྲང་རྩིས་དགའ་བར་བྱེད་པ་བཞིན་དུ། ཚིག་དོན་གཉིས་
ཀ་ལ་ཉམས་ཀྱི་རོ་དང་ལྡན་པའི་སྙན་ངག་གང་གིས་སྙན་ངག་ལ་མཁས་པའི་བློ་
ལྡན་རྣམས་དགའ་བར་བྱེད་པའོ། ། ཞེས་པ་ངོ་བོ་མདོར་བསྟན་ནས། གཉིས་
པ་རྒྱས་པར་བཤད་པ་ལ་གསུམ། སྒྲའི་ཉམས། དོན་གྱི་ཉམས། གཉིས་ཀ་ལ་
གྲོང་ཚིག་སྤང་བའོ། ། དང་པོ་ལ། མཚན་ཉིད་དང་། དབྱེ་བ་གཉིས་ལས།
དང་པོ་ནི། སྒྲ་ནི་གང་དང་ཅི་ཡིས་ཀྱང་། ། གང་ཞིག་མཚུངས་པར་ཉམས་
མྱོང་བ། ། དེ་ཡི་གཟུགས་སོགས་ཚིག་ཉེ་བ། ། རྗེས་སུ་ཁྲིད་བཅས་ཉམས་དང་
ལྡན། ། དེ་ལ་སྒྲའི་ཉམས་ལྡན་ནི། ཡི་གེ་དང་། ཚིག་གང་དང་ཅི་ཡིས་སྦྱར་
བར་གྱུར་ཀྱང་། དེ་འདྲ་བ་གང་ཞིག་སྟེ་སྔ་མ་སྔ་མ་དང་། ཕྱི་མ་ཕྱི་མ་མཚུངས་
པར་ཐོས་ཤིང་ཉམས་སུ་མྱོང་བར་གྱུར་པ། དེའི་སྒྲའི་གཟུགས་ཡི་གེ་དང་།
སེམས་ཁོང་ནས་གནས་དང་། ཕྱི་མོ་དང་། བརྩེགས་མ་ལ་སོགས་པའི་ཚིག་
འདྲབ་ཉེ་བར་གནས་པ་རྗེས་སུ་ཁྲིད་པ་དང་བཅས་པ་སྒྲའི་ཉམས་དང་ལྡན་
པའོ། ། གཉིས་པ་སྒྲའི་ཉམས་ཀྱི་དབྱེ་བ་ལ་གཉིས། དངོས་ལྷོ་བ། འདོད་
པའི་སྒྲ་ཉམས་དང་། བཟློག་པ་ཤར་པ་འདོད་པའི་སྒྲ་ཉམས་སོ། ། དང་པོ་ལ་
དཔེར་བརྗོད་དང་། མཇུག་བསྡུ་གཉིས་ལས། དང་པོ་ནི། གང་ཚེ་བྲམ་ཟེ་



106 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
དགའ་བ་ཡི། ། རྒྱལ་པོ་འདི་ཡིས་དཔལ་ཐོབ་འགྱུར། ། དེ་ནས་བཟུང་སྟེ་ཆོས་
ཀྱི་ནི། ། དགའ་སྟོན་འཇིག་རྟེན་འདི་རུ་འབྱུང་། ། དུས་གང་གི་ཚེ་བྲམ་ཟེ་
དགའབའི་རྒྱལ་པོ་ཞེས་བྱ་བ་འདིའི་རྒྱལ་སྲིད་ཀྱི་དཔལ་ཐོབ་པར་གྱུར་པ་དེ་
ནས་བཟུང་སྟེ། སྡེ་བཞིའི་ཆོས་ཀྱི་དགའ་སྟོན་འཇིག་རྟེན་འདི་རུ་འབྱུང་ཞིང་
དར་བར་འགྱུར་རོ། ། ཞེས་པ་འདིའི་རྒྱ་དཔེར། ། རྐང་པ་དང་པོ་ལ། ཨེ་ཥ་
ཞེས་པ་དང་། ལའི་ཞེས་པའི་ཥ་ཡིག་དག་མཚུངས་པ་དང་། གཉིས་པ་ལ་པ་
སྟ་ཞེས་པ་དང་། པྲི་ཡ་ཞེས་པ། བ་ཡིག་དང་པོ་ཅན་གྱི་ར་ཡིག་དག་མཚུངས་
པ་དང་། གསུམ་པ་ལ། བྲྀ་ཏིདྷརྨ་ཞེས་བརྩེགས་པ་དང་པོའི་ར་ཡིག་དག་
མཚུངས་པ་དང་། བཞི་པ་ལ། ས་བོ་བྷ་བ་ཏ་ཞེས་དང་། བྷ་དང་བ་ཡིག་
སོགས་སྐྱེ་གནས་མཚུངས་པ་སྟེ། ལ་ལར་རིང་པོར་བྱས་པ་དང་། འགའ་ཞིག་
ཏུ་གནས་ཀྱི་བྱས་པ་དང་། ཁ་ཅིག་ཏུ་བརྩེགས་མར་བྱས་པ་སོགས་ཀྱི་སྒྲ་ཚིག་
མཚུངས་པ་ཉམས་སུ་མྱོང་བ་ཡོད་དོ། ། འདི་ལ་ཊཱིཀ་མཛད་སྔ་མ་འགའ་ཞིག་
གིས། གང་ཚེ་ཚངས་པ་དགའ་བ་ཡི། ། ཞེས་པར་བསྒྱུར་ནས། ། འཇམ་
དབྱངས་ཁ་ཆེའི་ནི། ཚངས་པའི་ཚིག་ལ་སོགས་པའི་རྗེས་སུ་ཞུགས་པས་ཚངས་
པ་དགའ་སྟེ་རྒྱལ་པོ་འདིའི་དཔལ་ཐོབ་ཅེས་པ་དང་། སྣར་ཐང་པ་སཾ་གྷ་ཤྲིས།
ཚངས་པ་མཆོད་སྦྱིན་གྱིས་མཉེས་པར་བྱས་པའི་མཐུས། མིའི་རྒྱལ་པོ་འདིས་
དཔལ་ཐོབ་པར་འགྱུར་རོ་ཞེས་སོགས་ཀྱི་བཤད་པ་མཛད་ཀྱང་། རྒྱ་དཔེར་བླ་
ཧྥ་ཎ་ཞེས་བྲ་རིང་བོར་ཡོད་པས་བྲམ་ཟེའི་མིང་ཡིན་ནོ། དེ་ཡང་པྲ་ཧྥ་ཎ་ཐུང་
ངུ་ཚངས་པའི་མིང་ཡིན་ལ། བྲམ་ཟེ་ཚངས་པའི་བུར་འདོད་པས་པྲ་ཧྥ་ཎ་ཐུང་
ངུ་ལ། བུ་རྒྱུད་ཀྱི་རྐྱེན་ཨན་བྱིན་པའི་ཤུལ་གྱིས་བཱ་ཧྥ་ཎ་ཞེས་རིང་པོར་གྲུབ་པ་
བྲམ་ཟེ་ཡིན་ནོ། དེས་ན་བྲམ་ཟེ་དགའ་བའི་རྒྱལ་པོ་ཞེས་པར་བསྒྱུར་ན་ལེགས་
ཤིང་འབྲེལ་ལོ། ། དེ་བཞིན་དུ། བགྲང་ཡས་གྲགས་པ་སྐྱེ་བའི་གནས། །



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། 107 །
ཡོན་ཏན་མང་པོའི་ཕུང་པོ་དཀར། ། རྒྱལ་པོའི་རྒྱལ་ཁྱོད་རྣམ་རྒྱལ་བའི། །
མཚན་མས་ ས་ལ་བཟང་བ་ཅན། ། ཞེས་རྐང་པ་དང་པོ་སྐྱེ་གནས་དང་།
གཉིས་པ་ཕྱི་མོ་དང་། གསུམ་པ་བརྩེགས་མ་དང་། བཞི་པ་དབྱངས་ཐུང་ངུ་སྟེ་
རྐང་པ་སོ་སོ་ལ་གཟུགས་ཚིག་མཚུངས་པ་འདི་ལྟ་བུ་ཡང་ངོ་། ། གཉིས་པ་
མཇུག་བསྡུ་བ་ནི། ཞེས་འདི་གོ་ཌཱ་པ་མི་འདོད། ། དེ་དག་རྗེས་སུ་ཁྲིད་ལ་
དགའ། ། ཕལ་ཆེར་ རྗེས་ སུ་ ཁྲིད་ པས་ ཀྱང་། ། བི་ དབྷ་ ནི་ འདི་ ཉིད་
འདོད། ། ཞེས་འདི་སྨོས་པ་རྐང་པ་རང་རང་གི་ཡི་གེའི་གཟུགས་ཚིག་མཚུངས་
པ་ཉེ་བའི་ཚིགས་སུ་བཅད་པ་སྟེ། རྐང་པ་བཞི་པོ་སོ་སོར་རིགས་མི་མཐུན་པ་
ཞིག་ཁྱད་པར་དུ་བྱས་པའི་སྦྱོར་བ་འདི་ལྟ་བུ་ནི་ཤར་ཕྱོགས་གོ་ཌཱ་པ་མི་འདོད་
དོ། ། འོ་ན་དེའི་བཞེད་པ་ཅི་ཞེ་ན། ཡི་གེའི་གཟུགས་དང་། གནས་དང་།
བརྩེགས་མ་ལ་སོགས་པ་དེ་དག་རྗེས་སུ་ཁྲིད་པ་ལ་མཆོག་ཏུ་དགའོ། ། ལྷོ་
ཕྱོགས་བཻ་དཌྷ་ནི་ཕལ་ཆེར་ཏེ་གཙོ་བོར་རྗེས་ཁྲིད་ལས་ཀྱང་། གོང་དུ་བཤད་
པའི་མཚུངས་པ་ཉེ་བར་གནས་པ་དེ་ཉིད་འདོད་ཅིང་། འདིར་ཕལ་ཆེར་ཅེས་
པ་དང་། སྔོན་དུ་རྗེས་སུ་ཁྲིད་བཅས་ཉམས་དང་ལྡན། ཞེས་སྨོས་པས། རྗེས་
ཁྲིད་ཀྱང་འདོད་པར་བསྟན་ནོ། ། སྐབས་འདིའི་ཚིག་མཚུངས་པ་ཉེ་བའི་ཟུང་
ལྡན་དང་། ལེའུ་གསུམ་པའི་སྒྲ་རྒྱན་གྱི་ཟུང་ལྡན་ལ་ཁྱད་པར་ཅི་ཡོད་སྙམ་ན།
འདིར་གནས་དང་། ཕྱི་མོ་དང་། བརྩེགས་མ་སོགས་ཀྱི་སྒོ་ནས་མཚུངས་པ་
ཉམས་སུ་མྱོང་བས་ཀྱང་ཆོག་ལ། སྒྲ་རྒྱན་དངོས་ཀྱི་ཟུང་ལྡན་ནི། གཟུགས་
གཅིག་མཚུངས་པ་ཞིག་ངེས་པར་དགོས་པའི་ཁྱད་པར་ཡོད་དོ། ། དེ་བས་ཊཱིཀ་
མཛད་སྔ་མ་འགའ་ཞིག་གིས་ལེའུ་གསུམ་པ་སྒྲ་རྒྱན་གྱི་ཟུང་ལྡན་དུ་བཀྲལ་ཡང་
ཚུལ་བཞིན་མ་འབྲེལ་ལ། གལ་ཏེ་དེ་ཟུང་ལྡན་ཡིན་ན། འདིར་ཟུང་ལྡན་གྱི་
མཚན་ཉིད་ལོགས་སུ་བསྟན་པ་ལ་དགོས་པ་མེད་དོ། ། དབྱེ་བ་གཉིས་པ་ཤར་



108 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པ་འདོད་པའི་སྒྲའི་ཉམས་ལ་གསུམ། མཚན་ཉིད་མདོར་བསྟན། མིང་དང་
སྦྱོར་བས་རྒྱས་པར་བཤད། ། ཞར་བྱུང་ཟུང་ལྡན་སྨོས་པའོ། ། དང་པོ་ནི།
རྐང་པ་རྣམས་དང་ཚིག་རྣམས་ལ། ། ཡི་གེ་བསྐོར་བ་རྗེས་སུ་ཁྲིད། ། གལ་ཏེ་
སྔ་མའི་ཉམས་མྱོང་ནི། ། འདུ་བྱེད་རྟོགས་བྱེད་མི་ རིང་ ཉིད། ཅེས་པ།
ཚིགས་བཅད་ལ་ལྟོས་ནས་རྐང་པ་རྣམས་དང་། ཚིགས་བཅད་དང་ལྷུག་པ་
གཉིས་ཀ་ལ་ལྟོས་ནས་ཚིག་རྣམས་ལ་ཡི་གེ་རེ་བསྐོར་བ་སྟེ། ཡང་ཡང་བརྗོད་པ་
ནི་རྗེས་སུ་ཁྲིད་པའོ། ། དེ་ཡང་གལ་ཏེ་སྔ་མར་བཀོད་པའི་སྒྲ་ཉམས་སུ་མྱོང་བ་
ཡི་ནི་ཡི་གེའི་འདུ་བྱེད་དེ། ཡི་གེ་དེ་ཉིད་རྟོགས་པར་བྱེད་པའམ་དྲན་པར་བྱེད་
པའི་ཡི་གེ་སྔ་མ་དང་འདྲ་བ་མི་རིང་བར་ཉེ་བ་ཉིད་དུ་གནས་དགོས་སོ་ཞེས་
པའོ། ། གཉིས་པ་མིང་དང་སྦྱོར་བས་རྒྱས་པར་བཤད་པ་ལ་བཞི། རྐང་པ་ལ་
བསྐོར་བའི་རྗེས་ཁྲིད། ཚིག་ལ་བསྐོར་བའི་རྗེས་ཁྲིད། རིང་བར་ཐོས་པའི་
རྗེས་ཁྲིད། ཤར་བ་ཁོ་ན་འདོད་པའི་རྗེས་ཁྲིད་དོ། ། དང་པོ་རྐང་པ་ལ་བསྐོར་
བནི། སྟོན་མཚན་དབུ་རྒྱན་ཟླ་བ་ནི། ། ཀུནྡའི་ཕོན་པོར་འཁྲུལ་བ་ལ། །
མཚནམ་ཨིནྡྲ་ནཱི་ལ་མཚུངས། བུང་བའི་དཔལ་ནི་ཡང་དག་འཛིན། ཞེས་པ་
སྟེ། སྟོན་གྱི་མཚན་མོ་སྔོ་བསངས་མས་དབུ་རྒྱུན་དུ་གསོལ་བའི་ཟླ་བ་དེ་ནི།
དཀར་བ་དང་མཛེས་པ་ཕུལ་དུ་བྱུང་བ་དེ་ལ་སྐྱེ་བོ་འགའ་ཞིག ། གང་འདི་མེ་
ཏོག་ཀུ་མུད་དའི་ཕོན་པོའོ་སྙམ་དུ་འཁྲུལ་པ་ལ་སླར་བརྟགས་པས་མ་ཡིན་ཏེ།
འདི་ནི་མཚན་མ་ནོར་བུ་ཨིནྡྲ་ནཱི་ལ་དང་མཚུངས་པའི་བུང་བའི་ཁ་དོག་གི་
དཔལ་ཡང་དག་པ་ཞིག་འཛིན་པ། ཀུནྡ་ནི་ནམ་ཡང་བུང་བའི་དཔལ་འཛིན་
པ་མི་སྲིད་པ་དེའི་ཕྱིར། ཅི་འདི་ཟླ་བ་ཁོ་ནར་ངེས་སོ། ། ཞེས་པ་སྟེ། འདིའི་
རྒྱ་དཔེར། རྐང་བཞིའི་དང་པོ་རྣམས་སུ། ཙནྡྲ། ཀུནྡ། ཨིནྡ། སནྡ་ཞེས་
ན་ཡིག་དང་ལྡན་པའི་ད་ཡིག་ལ་བསྐོར་བའི་རྗེས་ཁྲིད་དོ། ། ཊཱིཀ་མཛད་སྔ་མ་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། །
109
འགའ་ཞིག་གིས་ཇི་བཞིན་མ་འབྲེལ་བ་དང་། འགའ་ཞིག་གིས་དུས་འགལ་དུ་
འཕྱན་པར་ཟད་ལ། འདིར་དེ་དག་ལས་བཟློག་པའི་གཞུང་དོན་དངོས་ཀྱི་
ཉམས་ཁྱད་པར་ཅན་བསད་པར་བྱས་པའོ། ། དེ་བཞིན་དུ། ཆགས་མདོག་
ཕུན་ཚོགས་འབར་བའི་མཆུ། ། འདོད་མྱོས་དུ་འཁྲུལ་འགོག་པ་ལ། ། སྲེད་
ལྡན་འཁོར་བའི་མྱ་ངན་མེད། ། དམར་པོའི་དཔལ་གྱིས་ཡང་དག་ཕྱུག །
ཞེས་པས་སངས་རྒྱས་ཀྱི་ཡུལ་ཅན་ལྟ་བུ་ལ་བརྗོད་པ་རྐང་བཞིའི་དང་པོ་འདི་
རྣམས་སུ་ཆགས་པ་དང་། འདོད་པ་དང་། སྲེད་པ་དང་། དམར་པོ་སྟེ། རཱ་
ག་དང་། རཀྟ་ཞེས་པར་འགྱུར་བ་ལས། རྐང་པ་དང་པོར་ར་ཡིག་ལ་བསྐོར་
བའི་རྗེས་ཁྲིད་འདི་ལྟ་བུ་ཡང་ངོ༌། ། གཉིས་པ་ཚིག་ལ་བསྐོར་བའི་རྗེས་ཁྲིད་ནི།
མཛེས་མ་མཁའ་ལ་ཟླ་བ་ཡི། ། དཀྱིལ་འཁོར་མཛེས་པས་བདག་གི་ཡིད། །
ཡིད་སྲུབས་ཀྱིས་མནན་བརྩེ་མེད་དུ། ། འཇོམས་པར་བརྩོན་པ་འདི་ལ་
ལྟོས། ། ཀྱེ་མཛེས་ལྡན་མ་ཞེས་བོད་ནས། འདི་སྐད་དེ། དྲི་མ་མེད་ཅིང་ཤིན་
ཏུ་དག་པ་ནམ་མཁའི་ལམ་ལ་ཟླ་བའི་དཀྱིལ་འཁོར་དཀར་ཞིང་མཛེས་པ།
བསིལ་ཟེར་གྱི་རེག་བྱ་ཅན་འདི་ཤར་བ་ཙམ་ན། སྲེད་ལྡན་བདག་གི་ཡིད་ནི་
རང་དབང་མེད་དུ་ཡིད་བསྲུབས་ཏེ། འདོད་ལྷའི་དཔུང་གིས་མནན་ཅིང་།
བརྩེ་མེད་དུ་འཇོམས་པར་བརྩོན་པའི་གནས་སྐབས་འདིར་ལྟོས་ལ། ཁོ་བོ་
ཆགས་པས་གཟིར་བའི་གདུང་བ་བསིལ་བར་མཛོད་ཅིག ཅེས་པའོ། །
འདིའི་རྒྱ་དཔེར། རྐང་པ་དང་པོ་ཙ་ཡིག་བསྐོར་བ་དང་། གཉིས་པ་ལ་མ་ཡིག་
དང་ལྡན་པའི་བ་ཡིག་བསྐོར་བ་དང་། གསུམ་པ་ལ་ན་ཡིག་དང་ལྡན་པའི་མ་
ཡིག་བསྐོར་བ་དང་། བཞི་པ་ལ་ཡ་ཡིག་བསྐོར་ཏེ། ཚིག་རྐང་པ་རེ་རེ་ལ་རྗེས་
ཁྲིད་བྱས་པ་ཡོད་དོ། ཞེས་པ་ཤིན་ཏུ་མི་རིང་བར། ཐོས་པ་དག་ནི་རྗེས་ཁྲིད་
འདོད། ། ཞེས་པ་སྨོས་ཏེ། དེ་མ་ཐག་པའི་ཚིགས་སུ་བཅད་པ་དེ་ལྟ་བུ་ཤིན་



110 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཏུ་མི་རིང་བའི་བར་ཅན་དུ་ཐོས་པ་དག་ནི་ཚིག་ལ་བསྐོ ར་བའི་རྗེས་ཁྲིད་དུ་
འདོད་དོ། ། དེ་བཞིན་དུ། ཟག་མེད་བདེ་བའི་བདེ་འབྱུང་མཁན། ། འདོད་
ལྡན་འདོད་པའི་དཔལ་ལྡན་པ། ། དབྱངས་ཀྱི་རྒྱལ་མོ་དབྱངས་ལྡན་མས།
ངག་ལས་ངག་གི་དབང་ཕྱུག་སྩོལ། ། ཞེས་པ་ལྟ་བུ་ཡང་ངོ་། ། གསུམ་པ་རིང་
བར་ཐོས་པའི་རྗེས་ཁྲིད་ནི། དགའ་མ་བཞིན་གྱི་ཆུ་སྐྱེས་དང་། ། མཚུངས་
པར་ཟླ་བ་ཅེས་མི་འདོད། ། དགའ་མ་ཞེས་བོད་ནས་། ཁྱོད་ཀྱི་བཞིན་རས་
བལྟ་ན་སྡུག་པའི་ཆུ་སྐྱེས་དཀར་པོ་འདི་དང་མཚུངས་པ་ཟླ་བ་ཉིད་ཙམ་ཡིན་
ཞེས་འཇིག་རྟེན་ན་མི་མཐུན་པར་སྒྲོག་ཅིང་འདོད་དོ། ། ཞེས་སོ་འདིའི་རྒྱ་
དཔེར། རྐང་པ་དང་པོར་རཱ་མ་ཞེས་པ་དང་། གཉིས་པར་ཙནྡན་མཱ་ཞེས་པའི་
མ་ཡིག་དེ་གཉིས་ཀྱི་བར་ལ། ཡི་གེ་གཞན་མང་པོས་བཅད་པས་རིང་བར་ཐོས་
པའི་རྗེས་ཁྲིད་དེ། འདི་ལྟ་བུ་ནི་ལྷོ་ཕྱོགས་པ་རྗེས་ཁྲིད་དུ་ནམ་ཡང་མི་འདོད་
ཅིང་། ཤར་ཕྱོགས་པའང་མཐའ་གཅིག་ཏུ་འདོད་པ་མ་ཡིན་ནོ། ། དེ་བཞིན་
དུ། ཡང་དག་ཆོས་ཀྱི་རྩ་ལག་གོ། ། སྒྲིབ་ཚོགས་ཡེ་ཤེས་ཀྱིས་དག་ལ། ། སྟོང་
པ་བདག་མ་སྙིང་རྗེ་ཡི། ། སྤྱོད་ཡུལ་སྟོང་པ་ཉིད་སྨྲའི་མཆོག ། ཅེས་པ་རྐང་
པ་དང་པོ་དང་གཉིས་པ་ལ་ད་ཡིག་དང་། གསུམ་པ་དང་བཞི་པ་ལ་ས་ཡིག་
དང་ལྡན་པའི་ཏ་ཡིག་རིང་པོར་བསྐོར་བའི་རྗེས་ཁྲིད་འདི་ལྟ་བུ་ཡང་ངོ༌
། །
བཞི་པ་ཤར་པ་ཁོ་ན་འདོད་པའི་རྗེས་ཁྲིད་ནི། བདག་གི་ལུས་དང་ཁྲོ་བ་ཕྲ། །
འདོད་པ་རྩུབ་ཅིང་མཛའ་བོ་ངན། ། ཁེངས་པ་ཉམས་ཤིང་ཆགས་པ་རྒྱས། །
རྨོངས་པ་སྐྱེས་ཏེ་སྲོག་རྣམས་སོང་། ། མཛའ་བོ་དང་བྲལ་ནས་ཡུན་རིང་དུ་
འདས་པ་ལས། ཆགས་པའི་ཟུག་རྔུ་བརྣག་དཀའ་བས་གདུང་བ་སྟེ། བདག་
གིས་ལུས་རིད་པོར་གྱུར་པ་དང་ཡན་ལག་ཕྲ་མོར་སོང་བའི་གདུ་བུ་རྣམས་ཡངས་
ཁྲོལ་དུ་རྒྱུག་ལ། དེ་བཞིན་དུ་ངོ་ཚས་ལྷན་ཅིག་ཏུ་གནས་མི་འདོད་པའི་ཁྲོ་བ་དེ་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། །
111 །
ཡང་ཤིན་ཏུ་ཕྲ་བར་ཞི། ལུས་སེམས་དྲག་ཏུ་གདུང་བ་ལ་ཆོག་ཚོད་མེད་པ་
འདོད་པའི་མཚོན་ཆ་དེ་ནི་རྣོ་ལ་རྩུབ་ཅིང་། བདག་ཡུན་རིང་འདོར་བའི་ཕོད་
པ་ཅན་གྱི་མཛའ་བོ་དེ་ནི་སྙིང་རིང་ཞིང་ངན། རང་ཉིད་ལང་ཚོས་དྲེགས་པའི་
ཁེངས་པ་དེ་ཡང་ཉམས་ཤིང་ཟད། ཆགས་པ་མི་ཟད་པའི་མེ་ཆེན་དེ་ནི་འབར་
ཞིང་རྒྱས། འདོད་པས་ཟ་ཟི་བོར་མྱོས་ནས་རྟོག་པ་གཞན་གང་ཡང་འཆར་དུ་
མེད་པས་ཡིད་ལ་རྨོངས་པ་སྐྱེས་ཏེ། ད་ནི་སྲོག་རྣམས་སོང་བ་སྟེ་འཆི་བའི་
གནས་སྐབས་ལ་ཐུག་པ་ཙམ་མོ། ཞེས་བྲལ་བས་ཉེན་པ་མོ་འགའ་ཞིག་གི་
ཆགས་པ་ཕུལ་བྱུང་དུ་བརྗོད་པའོ། འདི་ལ་སྦྱོར་བ་ཇི་ལྟར་ཡོད་ན། ཞེས་
སོགས་སྦྱོར་བ་རྩུབ་པ་དང་། ། ལྷོད་པ་ཡང་ནི་སྟེར་བར་བྱེད། ། དེ་ཕྱིར་དེ་
ལྟའི་རྗེས་ཁྲིད་ནི། ། ལྷོ་ཕྱོགས་པ་རྣམས་མི་སྦྱོར་རོ། ། ཞེས་པས། གང་གི་
དཔེར་བརྗོད་པ་དེ་ལ། སྨྲ་རཿ ཁ་རཿ ཁ་ལ ཞེས་ཚེག་དྲག་མང་པོ་
སོགས་ཀྱི་སྦྱོར་བ་རྩུབ་པ་ཤིན་ཏུ་གཞོན་པའི་བཟློག་ཟླ་དང་། དེར་མ་ཟད་རྩྭ་ཏོ་
མཱནོ་ཞེས་སོགས་ལྷོད་པ་སྦྱར་བའི་འགལ་ཟླ་ཡང་ནི་སྟེར་བར་བྱེད་པ་དེའི་ཕྱིར།
འཇམ་རྩུབ་བསྲེས་པ་དེ་ལྟ་བུའི་རྗེས་ཁྲིད་ནི། ཤར་ཕྱོགས་གོ་ཌཱ་པ་ཁོ་ནས་སྦྱོར་
ལ། ལྷོ་ཕྱོགས་བེ་དབྷའི་མཁས་པ་རྣམས་ནམ་ཡང་རྗེས་ཁྲིད་དུ་མི་སྦྱོར་རོ། །
དེ་བཞིན་དུ། བསྒྲལ་དཀའ་སྒྲིབ་གསུམ་སྒྲོག་གིས་མདུད། གྲོལ་ལས་བདེ་ཆེན་
བདེ་འཐུངས་བདའ། ། ཡ་མཚན་ཡ་མེད་ཡིད་འོང་མཆོག ། ང་འདྲ་ང་ཡིར་
མེད་ངས་ཐོབ། ། ཅེས་ཕྱེད་སྔ་མ་གཉིས་བསྒྲལ་དང་སྒྲིབ་དང་སྒྲོལ་དང་བདའ་
སོགས་སྒྲ་དྲག་པས་སྦྱོར་བ་རྩུབ་པ་དང་། ཕྱེད་ཕྱི་མ་གཉིས་ཡ་དང་ང་ཡིག་
ཚོགས་པས་སྦྱོར་བ་ལྷོད་པ་སྟེ། རྩུབ་པ་དང་འཇམ་པ་ཆ་མཉམ་པར་བསྐོར་
བའི་རྗེས་ཁྲིད་འདི་ལྟ་བུ་ཡང་ངོ༌། ། འོ་ན་རྗེས་ཁྲིད་འདིར་སྟོན་པའི་རྒྱུ་མཚན་
ཅི་ཞེ་ན། ལྷོ་ཤར་གྱི་ལམ་གཉིས་རྣམ་པར་ཕྱེ་བ་ལས། ཤར་པ་གཙོ་བོར་འདོད་



112
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པའི་དབང་གིས་བསྟན་པ་ཡིན་ནོ། ། གསུམ་པ་ཞར་བྱུང་ཟུང་ལྡན་གྱི་མཚན་
ཉིད་ཙམ་སྨོས་པ་ནི། བསྐོར་བ་ཁོ་ན་ཚོགས་པ་ཡི། ། སྤྱོད་ཡུལ་ཟུང་དང་ལྡན་
པར་རིག ། དེ་ཡང་གཅིག་ཏུ་སྙན་པ་མིན། ། དེ་ཕྱིར་ཕྱི་ནས་བཤད་པར་
བྱ། ། དེ་ཡང་ཡི་གེ་གཅིག་བསྐོར་བ་ཁོ་ན་རྗེས་ཁྲིད་དང་། ཡི་གེ་གཅིག་མིན་
གཉིས་གསུམ་ལ་སོགས་པ་འདྲ་བ་འབའ་ཞིག་ཏུ་ཚོགས་པ་བསྐོར་བ་སྟེ། སྔ་མ་
གང་བཀོད་པའི་སྤྱོད་ཡུལ་དུ་ཕྱི་མ་རྣམས་ཇི་ལྟར་བར་གྱུར་པ་ནི། ཟུང་དང་
ལྡན་པར་རིགས་ཤིང་ཤེས་པ་དག་ཏུ་བྱའོ། ། ཟུང་ལྡན་དེ་མཐའ་གཅིག་ཏུ་སྙན་
ཅིང་ཉམས་དང་ལྡན་པ་མིན་ལ། དེའི་ཕྱིར་འདིར་མཚན་ཉིད་ཙམ་ལས་མ་
བརྗོད་དེ། དབྱེ་བ་རྒྱས་པར་ཕྱི་ནས་ལེའུ་གསུམ་པ་སྒྲ་རྒྱན་གྱི་སྐབས་སུ་བཤད་
པར་བྱའོ། ། ཞེས་པའོ། ། རྒྱས་བཤད་གཉིས་པ་དོན་གྱི་ཉམས་ལྡན་ནི།
ངེས་པར་རྒྱུན་རྣམས་ཀུན་ལ་ཡང་། ། དོན་གྱི་ཉམས་དག་སྦྱིན་པར་བྱེད། །
ཅེས་པས་སྔོན་དུ་བཤད་པ་སྒྲའི་ཉམས་ཀྱང་སྙན་པའི་རོ་དང་ལྡན་མོད། ངེས་
པར་ཁོ་ནར་ཐུན་མོང་དང་ཐུན་མོང་མ་ཡིན་པའི་རྒྱན་རྣམས་ཀུན་ལ་ཡང་།
བལྟ་བ་དང་། མཉན་པ་ལ་སོགས་པའི་དོན་གྱི་ཉམས་ཁྱད་པར་ཅན་དག་སྦྱིན་
པར་བྱེད་པ་གཙོ་ཆེའོ། ། ཞེས་ཆེད་དུ་བརྗོད་པའོ། ། འདི་ལ་ཊཱིཀ་མཛད་སྔ་
མརྣམས་ཀྱིས་དོན་གྱི་ཉམས་ཅེས་པ་དོན་རྒྱན་དུ་འབྲུ་འགྲེལ་པར་མཛད་ཀྱང་
གཞུང་གི་དགོངས་པ་ལ་མ་རེག་ཅིང་། ཁྱད་པར་སྣར་ཐང་པ་སཾགྷ་ཤྲིས། རྒྱན་
རྣམས་མ་ལུས་ཀུན་ལ་དོན་གྱི་རྒྱུན་རང་བཞིན་བརྗོད་པའི་ཉམས་སྦྱིན་དགོས་
པར་བཤད་མོད། དེ་ཅི་ལྟར། འོ་ན་འཁྱོག་བརྗོད་ཀུན་ལ་ཡང་རང་བཞིན་
བརྗོད་པའི་ཉམས་སྦྱིན་དགོས་པར་ཐལ། དེ་དགོས་ན་འཁྱོག་པོར་བརྗོད་པ་མི་
དམིགས་པའི་ཕྱིར། དེ་དག་གི་མཚན་ཉིད་དང་དཔེར་བརྗོད་པ་ལོགས་སུ་བྱས་
པས་ཅི་བྱེད། དེ་བས་བཤད་ཚུལ་དེ་ལྟར་བཀྲལ་བ་ནི་ངེས་པའི་མཐའ་མ་
，



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ།
113
དཔྱད་པར་འགྱུར་རོ། ། དེས་ན་སྐབས་འདིའི་དོན་གྱི་ཉམས་ཞེས་པ། རྗོད་
བྱེད་ཚིག་གི་ཉམས་ཀྱིས་ཟླས་ཕྱེ་བའི་བརྗོད་བྱ་དོན་གྱི་ཉམས་ཁོ་ནར་བཟུང་ཞིང་
རྟོགས་ཤིང་། རྒྱས་བཤད་གསུམ་པ་སྒྲ་དོན་གཉིས་ཀ་ལ་གྲོང་ཚིག་སྤང་པ་ལ།
སྤྱིར་བསྟན་པ་དང་། བྱེ་བྲག་ཏུ་བཤད་པ་གཉིས་ལས། དང་པོ་ནི། ། དེ་
ལྟར་ན་ཡང་གྲོང་པ་ཉིད། ། མིན་པའི་ཁུར་འདི་ཕལ་ཆེར་འཛིན། ། དེ་ལྟར་
ན་ཡང་གྲོང་པ་ཉིད་ཀྱི་ཚིག་ཞུགས་མིན་པའི་བརྗོད་བྱ་དོན་གྱི་ཉམས་དང་ལྡན་
པའི་སྙན་ངག་གི་ཁུར་ཆེན་པོ་འདི་ཕལ་ཆེར་ཏེ། ཐམས་ཅད་ཀྱི་ཐེག་པ་མིན་ལ།
རིག་ཚུལ་འདི་ལ་མཁས་པ་དོན་དང་ལྡན་པ་རྣམས་ཀྱིས་འཛིན་པར་བྱེད་དོ་ཞེས་
པའོ། ། གཉིས་པ་བྱེ་བྲག་ཏུ་བཤད་པ་ལ་གསུམ། དོན་གྱི་གྲོང་ཚིག་སྤང་བ་
དང་། སྒྲའི་གྲོང་ཚིག་སྤང་བ། དེ་གཉིས་ཀྱི་དོན་བསྡུ་བའོ། ། དང་པོ་ལ་
གཉིས། སྤང་བྱའི་གྲོང་ཚིག་ངོས་བཟུང་བ་དང་། སྤོང་བྱེད་ཀྱི་ཉམས་ཇི་ལྟར་
སྦྱིན་པའོ། ། དང་པོ་ནི། འདོད་ལྡན་བདག་ལ་གཞོན་ནུ་མ། ཁྱོད་ནི་ཇི་ལྟར་
འདོད་མི་བྱེད། ། ཅེས་འདི་གྲོང་པའི་དོན་བདག་ཉིད། ། ཉམས་དང་བྲལ་བ་
ཁོ་ནར་བྱེད། ། ཅེས་ཏེ། འཁྲིག་པའི་བདེ་བ་ཐོབ་ཏུ་རེ་བའི་འདོད་པ་ཁོ་ན་
དང་ལྡན་པའི་སྐྱེ་བོ་བདག་ལ། ཡིད་འོང་གཞོན་ནུ་མ་ཁྱོད་ནི་ཇི་ལྟར་འདོད་པ་
བརྟན་དུ་འཇུག་པ་མི་བྱེད་དེ། བྱེད་དགོས་ཞེས་སོ་ཞེས་པ་འདི་གྲོང་པའི་ཚིག་
སྒྲིབ་མེད་དུ་རྗེན་པར་བརྗོད་པས་ན། གྲོང་ཚིག་དངོས་སུ་ཞུགས་པའི་དོན་གྱི་
བདག་ཉིད་ཉམས་དང་བྲལ་བ་ཁོ་ན་བྱེད་པས་སྤང་བྱའོ། ། དེ་བཞིན་དུ།
ཉལ་ནས་མི་སྡོད་ཀ་བ་ལྟར། ། ལངས་པའི་ཕོ་མཚན་འདི་ཡིས་ནི། ། རྟག་
པར་བུད་མེད་དྲན་དུ་བཅུག ། དེ་བས་བསམ་པ་གཞན་མི་འཆར། ། ཞེས་པ་
ལྟ་བུ་ཡང་ངོ༌། ། གཉིས་པ་སྤོང་བྱེད་དོན་གྱི་ཉམས་ཇི་ལྟར་སྦྱིན་པ་ནི། གཡོན་
མིག་འདོད་པ་གཏུམ་པ་འདི། ། ངེས་པར་བདག་ལ་བརྩེ་བ་མེད། ། ཁྱོད་ལ་



114
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཁྲོ་མེད་དགའ་ཞེས་པ། ། གྲོང་པའི་དོན་མིན་རོ་དང་ལྡན། ། ཀྱེ་གཡོན་མིག་
མ་ཞེས་ཟུར་ལྟའི་རོལ་ པས་འཆིང་བ་སྦྱིན་པའི་སྒེག་མོ་དེ་ལ་འབོད་ནས།
བརྟན་པ་མཐར་བྱེད་པའི་འདོད་པ་གཏུམ་པོ་ནི། ངེས་པར་བདག་ལ་བརྩེ་བ་
མེད་པར་ཡོངས་སུ་གདུང་བ་བྱེད་མོད་ཀྱང་། ཁྱོད་ལ་ཁྲོ་བ་ནི་མི་སྐྱེ་བའི་སྟེང་
དུ། ཤིན་ཏུ་དགའ་བ་བྱེད་པ་འདི་ཅི་ཞིག་གིས་འཁྲུལ། ཞེས་འདོད་པ་དོན་དུ་
གཉེར་བ་ལ་ཀུན་སློང་གཅིག་ཀྱང་། བརྗོད་བྱ་གྲོང་པའི་དོན་ཅན་མིན་པར་
སྙན་ངག་གི་རོ་ཉམས་དང་ལྡན་པར་བྱས་པའོ། ། དེ་བཞིན་དུ། བརྩེ་མེད་
འདོད་པའི་དབང་ཕྱུག་མདས། ། སྙིང་ཉིད་ཕུག་གྱུར་བདག་གི་ཡིད། ། རྩེ་
གཅིག་པར་ནི་རི་དྭགས་ཀྱི། ། མིག་ཅན་མ་ལས་གཞན་མི་སེམས། ཞེས་པ་ལྟ་
བུ་ཡང་ངོ་། འོ་ན་སྒྲ་ལ་གྲོང་ཚིག་མེད་དམ་ཞེ་ན། གཉིས་པ་སྒྲའི་གྲོང་ཚིག་
སྤང་བ་ལ་སྐྱོན་བརྗོད་དང་བཅས་ཏེ་དཔེས་སྤྱིར་བསྟན་པ། དབྱེ་བ་སོ་སོར་
བཤད་པ། དམིགས་བསལ་ཁས་ལེན་དང་གསུམ་ལས། དང་པོ་ནི། སྒྲ་
ལའང་གྲོང་པ་ཉིད་ཡོད་དེ། ། དེ་ནི་ལེགས་པའི་ཅིག་ཤོས་གྲགས། ། དགའ་
བའི་དགའ་སྟོན་བརྗོད་པ་ལ། ། ཇི་ལྟར་ཡ་ཡིག་ལ་སོགས་བཞིན། ། གོང་དུ་
བསྟན་པ་ལྟར་དོན་ལ་གྲོང་ཚིག་ཞུགས་ན་སྐྱོན་ཡོད་པར་མ་ཟད། སྒྲ་ལའང་
གྲོང་ཚིག་ཞུགས་ན་སྐྱོན་ཆེ་བར་ཡོད་དེ། དེ་ནི་སྙན་ངག་སྦྱོར་བ་ལེགས་པ་ཅིག་
ཤོས་སམ་འགལ་ཟླ་མི་ལེགས་པར་གྲགས་པས་སྤང་དགོས་ཏེ། དཔེར་ན་དགའ་
བའི་དགའ་སྟོན་ཏེ་འཁྲིག་པ་གོ་བར་བྱེད་པའི་ཚིག་ལ། ཇི་ལྟར་ན་ཡཱ་ཡིག་དང་
སོགས་པའི་སྒྲས་བྷ་ཡིག་སྟེ། དེ་གཉིས་ཚོགས་པས་ཡཱ་བྷ་ཞེས་འཁྲིག་པའི་
དངོས་མིང་ཡིན་པ་འོག་ནས་འབྱུང་བ་བཞིན་ནོ། ། གཉིས་པ་དབྱེ་བ་སོ་སོར་
བཤད་པ་ལ། རྣམ་གྲངས་མདོར་བསྟན་པ་དང་། དཔེར་བརྗོད་རྒྱས་པར་
བཤད་པ་གཉིས་ལས། དང་པོ་ནི། ཚིག་གི་མཚམས་སྦྱོར་གྱིས་ཞུགས་དང་། །



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ།
115
སླར་ཡང་ངག་དོན་དག་གིས་ཀྱང་། ། ངེས་པར་རྟོགས་བྱེད་གྲོད་པ་སྟེ། ། སྒྲ་
ལ་གྲོང་པའི་ཚིག་འཇུག་ཚུལ་དེ་ཡང་འགའ་ཞིག་ཏུ་ཚིག་གི་མཚམས་སྦྱོར་གྱི་
ཞུགས་པ་སྟེ་གཅོད་མཚམས་ཀྱི་དབང་ལས་གྲོང་ཚིག་ཏུ་འགྱུར་བ་དང་། སླར་
ཡང་སྨོས་པ་ནི་དེར་མ་ཟད་ངག་ཚིག་ཅིག་ལ་གོ་བྱའི་དོན་ཐ་དད་པ་དག་གིས་
ཀྱང་ཉེས་པའི་སྒྲ་ངེས་པར་ལེགས་པ་མ་ཡིན་པ་རྟོགས་པར་བྱེད་པའི་གྲོང་ཚིག་
སྟེ་རྣམ་པ་གཉིས་སོ། ། གཉིས་པ་དཔེར་བརྗོད་རྒྱས་པར་བཤད་པ་ལ་གཉིས་
ལས། དང་པོ་མཚམས་སྦྱོར་ལེགས་པའི་གྲོང་ཚིག་ནི། ཡཱ་བྷ་ བ་ཏཿ པྲ་ཡཱ་
བཞིན། ། ཞེས་ཏི་ཡཱ་ཅེས་པ་གང་དང་། བྷ་བ་ཏ ་ནི་ཁྱོད་ཀྱི་དང་། པྲི་ཡཱ་
དགའ་མ་ལ་འཇུག་པ་བཞིན། གང་ཁྱོད་ཀྱི་དགའ་མ་ཞེས་བརྗོད་པའོ། ། དེ་
ལ་ཚིག་གཅོད་མཚམས་རྣམ་པ་གཞན་དུ་སྦྱར་ན། ཡཱ་བྷ་འཁྲིག་པ་དང་། ཝ་
ཏ ལྡན་པ་དང་། པྲི་ཡཱ་དགའ་མ་ལ་འཇུག་སྟེ། འཁྲིག་པ་དང་ལྡན་པའི་
དགའ་མ་ཞེས་པར་འགྱུར་བས་གྲོང་པའི་ཚིག་རང་ག་བའོ། ། དེ་ལྟ་བུ་དཔང་
ལོ་ཆེན་པོས་བོད་སྐད་དུ། མོ་མཚན་བཟང་ལྡན་འདི་ཡིས་ནི། ། ཁྱིམ་གཉིས་
སུ་ནི་ཕུན་ཚོགས་སྐྱེད། ། ཅེས་དང་། བྱ་ལྕེ་གཉིས་པ་འདི་ཡིས་ནི། ། མཛའ་
བ་སོ་སོར་འབྱེད་པར་བྱེད། ། ཅེས་བསྟན་པ་ལས། དེའི་ཕྱིས་སུ་རྣམ་བཤད་
མཁན་པོ་ཕལ་ཆེར་སྦྱོར་བ་དེ་ཀ་ཡང་སྐྱོར་དུ་ཟླ་བ་ནི། ཤེས་བྱ་མཐའ་བཀག་
པའི་ཉམས་སུ་ཟད་ལ། དེ་ཙམ་གང་ལ་སྦྱར་ཡང་རུང་སྟེ། དཔེར་ན། དགྲ་
བོ་ཁྱིམ་དུ་གནས་པ་དོར། ། རྟ་ལ་བཞོན་ནས་ལག་རྒྱུག་པ། ། ཁྱེར་ཏེ་ག་ཤེད་
སོང་ངོ་ཞེས། ། ཁྲེལ་དང་བཅས་པས་ངོ་ཚར་གྱུར། ། ཞེས་པ་འདིར། གོ་བྱ་
དགྲ་བོ་ཁྱིམ་དུ་གནས་པ་དོར་ཏེ་རྟ་ལ་ཞོན་ནས་ལག་རྒྱུག་པ་དེ་ཉིད། རྟས་ཁྱེར་
ཏེ་ག་ཤེད་དུ་སོང་ངོ་ཞེས་ཐོས་པ་ལས། ཁོ་ཁྲེལ་ཡོད་དང་བཅས་པས། ངོ་ཚའི་
གནས་སུ་གྱུར་བར་གོ་རྒྱུ་ལ། གཅོད་མཚམས་ལོག་པའི་དབང་གིས་དགྲ་བོ་



116
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཁྱིམ་དུ་གནས་པ་དོར་རྟ་ལ་ཞོན་ནས་ལག་ཏུ་རྒྱུག་པ་ཁྱེར་ཏེ་ཕྱོགས་ག་ཤེད་དུ་
སོང་བ་ལ། གཞན་རྣམས་ཁྲེལ་དང་བཅས་པས། དགྲ་བོ་དེ་ཉིད་ངོ་ཚ་བར་
གྱུར་ཏོ། ཞེས་གོ་བ་ལྟ་བུའོ། གཉིས་པ་ཚིག་ལ་དོན་ཐ་དད་དུ་གོ་བའི་གྲོང་
ཚིག་ནི། གཞན་ལ་བསྣུན་ནས་སྐྱེས་བུ་ནི། ། བིརླ་ལྡན་པའི་བི་ཤ8 ཞེས་
པའི་ངེས་ཚིག་གཅིག་པོ་འདི་ལ་གོ་བྱ་ཐ་དད་པར་ཡོད་དེ། ཕྱོགས་གཅིག་ལ་
གཡུལ་དུ་གཞན་གྱི་སྡེ་ལ་མཚོན་ཆ་མཐར་བྱེད་ཀྱི་མཆེ་བ་ལྟར་གཟེངས་པ་བསྣུན་
ནས་བཅོམ་པའི་སྐྱེས་བུ་དཔའ་བོའི་དབང་ཕྱུག་སྙིང་སྟོབས་རྒྱ་མཚོ་བརྟུལ་ཕོད་
ཅིང་བརྩོན་འགྲུས་དང་ལྡན་པ་ནི། རྣམ་པར་རྒྱལ་བ་ཆེན་པོ་ལོན་ཏེ། བདེ་
ཞིང་དབང་འབྱོར་བ་ལ་རྣམ་པར་གནས་པར་འགྱུར་རོ། ། ཞེས་གཞན་གྱི་སྐད་
དོད་ས་རམ་སྟེ་དེ་ལ་བསྣུན་པ་ནི་མཚོན་ལམ་དུ་བཏང་བ་དང་། བིརླ་ཞེས་པ་
བརྩོན་འགྲུས་དང་། བི་ཤ8 ཞེས་པ་རྣམ་པར་གནས་པ་ལ་བསྒྱུར་ན་གོ་བྱ་དེ་
ལྟར། གྲོང་ཚིག་དང་བྲལ་བ་ཉམས་ལྡན་གྱི་ངག་དོན་ནོ། ། ཕྱོགས་གཅིག་ལ།
གཞན་ལ་བསྟུན་ནས་སྐྱེས་བུ་ནི། ། ཁུ་བ་ལྡན་པ་རྣམ་པར་ངལ། ། ཞེས་པར་
འགྱུར་ཏེ། རང་གི་དགའ་མའི་ཆོག་མི་ཤེས་པར་བུད་མེད་གཞན་ལ་ཡང་ལན་
གཅིག་མིན་པར་གནད་དུ་བསྣུན་ནས་བགྲོད་པའི་སྟོབས་ཀྱི་སྲེད་ལྡན་གྱི་སྐྱེས་བུ་
ནི། ཁུ་བའི་རྒྱུན་ཡང་ནས་ཡང་དུ་འབབ་པ་དང་ལྡན་པའི་ལུས་སེམས་དུབ་སྟེ་
རྣམ་པར་ངལ་ལོ། ། ཞེས་གཞན་ལ་བསྣུན་པ་བུད་མེད་འཁྲིག་པ་དང་། བིརླ་
ཁུ་བ་དང་། བི་ཐ8 རྣམ་པར་ངལ་བ་ལ་བསྒྱུར་ན་གོ་བྱ་དེ་ལྟར། མཛངས་
པའི་ཚུལ་བཟང་དང་བྲལ་བ་གྲོང་ཚིག་ཏུ་འགྱུར་བའི་ངག་དོན་ནོ། ། དེ་བཞིན་
དུ། ལུས་མེད་རྣམ་འཕྲུལ་ལས་སྐྱེས་པའི། ། སྒེག་པས་དམར་བའི་ལུས་ཕྲ་
མ། ། མཛེས་སྡུག་དཔལ་ནི་མངོན་འཁྲིག་པའི། ། བདེ་བ་སྐད་ཅིག་མ་ཉིད་
ཡིན། ། ཞེས་ པ། སྤྱིར་ལུས་མེད་འདོད་ པ་ དང་ནམ་མཁའ་ གཉིས་ ལ་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ།
117
འཇུག ། ལུས་ཕྲ་བུད་མེད་དང་གློག་ལ་འཇུག་པས་སོ་སོར་རྗེས་འབྲེལ་གྱི་ངེས་
པབཤད་དུ་ཡོད་ཀྱང་། འདིར་དངོས་དོན་འདོད་པའི་རྣམ་འཕྲུལ་ལས་སྐྱེས་
པའི་སྒེག་པས་གདོང་དམར་པོར་གྱུར་པའི་བུད་མེད་གང་ཞིག མཛེས་སྡུག་གི་
དཔལ་མངོན་པར་འཁྲིག་ཅེས་པ་དང་། ཕྱོགས་གཅིག་ལ་ཆགས་པ་ལ་ལོངས་
སྤྱོད་པའི་འཁྲིག་པ་སྟེ། དེའི་བདེ་བ་སྐད་ཅིག་མ་ལས་ཡུན་རིང་པོར་མི་གནས་
སོ། ། ཞེས་འཁྲིག་པའི་དངོས་མིང་བརྗོད་པ་ངོ་ཚའི་གནས་གོ་བ་སྟེ་གྲོང་ཚིག་
ཞུགས་པའོ། ། གསུམ་པ་སྒྲ་དོན་གཉིས་ལ་གྲོང་ཚིག་སྤང་པའི་མཇུག་བསྡུ་བ་ནི།
དེ་ལྟ་བུ་སོགས་ལམ་དག་ནི། ། གཉིས་ཀ་ལ་ཡང་བསྔགས་མ་ཡིན། ། ཞེས་
འབྱུང་བས། གོང་དུ་དཔེར་བརྗོད་པ་དོན་དང་སྒྲ་ལ་གྲོང་ཚིག་ཞུགས་པ་དེ་ལྟ་
བུ་ལ་སོགས་པ་ལྷོ་པ་དང་། ཤར་པའི་ལམ་དག་ནི་གཉིས་ཀའི་ལུགས་ལ་ཡང་
སྐྱོན་དུ་བྱས་པ་བསྔགས་པ་མ་ཡིན་ཞིང་སྤང་དགོས་སོ། ། ཞེས་པའོ། ། གསུམ་
པ། དམིགས་བསལ་ཁས་ལེན་ཚུལ་ནི། བྷ་ག་ཝ་ཏཱི་བྷ་གི་ནི། ། ཞེས་སོགས་
ཀུན་ཏུ་ཁས་ལེན་ཉིད། ། ཅེས་པས་བྷ་ག་ཝ་ཏཱི་བཅོམ་ལྡན་འདས་མ་ཞེས་ལ།
རྣམ་པ་གཞན་དུ་བྷ་ག་ནི་མོ་མཚན་དང་སྐལ་བ་ལ་འཇུག་ཅིང་ཝ་ཏཱི་ལྡན་མ་བྷ་ནཱི་
སྲིང་མོ་ལ་འཇུག་པ་ལས། དེས་ན་སྲིང་མོ་མོ་མཚན་དུ་ལྡན་མའམ། སྲིང་མོ་
སྐལ་ལྡན་མ་ཞེས་དོན་མི་གཅིག་པ་གཉིས་གོ་ཡང་། སྲིང་མོ་ལ་ངོ་ཚའི་གནས་མོ་
མཚན་ལྡན་མ་བརྗོད་དུ་མི་རུང་བ། དེས་ན་སྲིང་མོ་སྐལ་ལྡན་མར་ངེས་པ་ལས་
མི་འདའོ། ། ཞེས་པ་ལྟ་བུ་ལ་སོགས་པའི་སྦྱོར་བ་ནི། གྲོང་ཚིག་གི་སྐྱོན་ཅན་
སྤང་བྱ་མ་ཡིན་པ། རྣམ་པ་ཀུན་ཏུ་ཤར་ལྷོའི་ལམ་གཉིས་ཀར་ཡང་ཁས་ལེན་པ་
ཉིད་དོ་ཞེས་དམིགས་ཀྱིས་བསལ་བའོ། ། དེ་བཞིན་དུ། སྐྱེས་བུ་རྟགས་བཟང་
འདི་ཡི་ནི། དགའ་མར་གྱུར་པའི་མཚན་ལྡན་མ། ། མཛའ་བ་མི་ཕྱེད་ཡིད་
བསུབས་ཀྱི། ། ཡིད་ལ་རེ་བ་རྫོགས་པ་ཅན། ། ཞེས་པ་འདི་ལ་ཡང་། སྐྱེས་བུ་



118 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
རྟགས་བཟང་ཞེས་པ་མཚན་རྟགས་བཟང་བ་དང་། ཕོ་རྟགས་ཆེ་བ་གཉིས་ཀ་
ལ་འཇུག མཚན་མ་ཡང་། མཚན་ཉིད་བཟང་ལྡན་དང་། མོ་མཚན་ཆེ་ལྡན་
གཉིས་ཀ་ལ་འཇུག་པ་ལས། སྐྱེས་ཕོ་མོ་རྟགས་མཚན་བཟང་པོ་དང་ལྡན་པ་ལ་
ནམ་ཡང་ཕོ་མཚན་མོ་མཚན་ལ་འཁྲུལ་པ་མི་སྲིད་པ་འདི་ལྟ་བུ་ཡོང་ངོ༌། །
གསུམ་པ་སྙན་པའི་ཡོན་ཏན་གྱི་མཇུག་བསྡུ་བ་ནི། དེ་ལྟར་སྙན་པ་རྣམ་པར་
ཕྱེད། ། སྔར་བསྟན་གྱི་ཚུལ་དེ་ལྟར་དུ་སྙན་པའི་ཡོན་ཏན་རྣམ་པར་ཕྱེ་སྟེ་
བཤད་ཟིན་ཏོ། ། ཞེས་པའོ། ། །
ལྔ་པ་ཤིན་ཏུ་གཞོན་པའི་ཡོན་ཏན་བཤད་པ་ལ་གཉིས། དངོས་ལྷོ་པ་
དང་། བཟློག་པ་ཤར་བའོ། ། དང་པོ་ལ། དམ་བཅའ། མཚན་ཉིད་དཔེར་
བརྗོད། དོན་བསྡུ་བཞི་ལས། དང་པོ་དམ་བཅའ་ནི། ཤིན་ཏུ་གཞོན་པ་
བཤད་པར་བྱ། ། སྔར་བཤད་པ་དེ་དག་གི་རྗེས་སུ་ད་ནི་ཤིན་ཏུ་གཞོན་པ་ཞེས་
བྱ་བའི་ཡོན་ཏན་གྱི་ཚུལ་ཇི་ལྟ་བ་བཤད་པར་བྱའོ། ། ཞེས་པའོ། ། གཉིས་པ་
མཚན་ཉིད་ནི། རྩུབ་མིན་ཡི་གེ་མང་བ་འདི། ། ཤིན་ཏུ་གཞོན་པ་ཉིད་དུ་
འདོད། ། གང་ཕྱིར་ཐམས་ཅད་མཉེན་པ་ནི། ། སྦྱོར་བ་ལྷོད་པའི་སྐྱོན་དུ་
བཤད། ། རྩུབ་པ་ཚེགས་ཀྱིས་བརྗོད་པར་བྱ་བ་མིན་ཞིང་འཇམ་པའི་ཡི་གེ་མང་
བའི་སྙན་ངག་ནི། ལྷོ་ཕྱོགས་པས་འདིར་ཤིན་ཏུ་གཞོན་པ་ཞེས་བྱ་བའི་མཚན་
ཉིད་དུ་འདོད་དོ། ། འོ་ན་སྦྱོར་བ་དེ་ལ་ཡི་གེ་ཐམས་ཅད་མཉེན་པ་ཞིག་དགོས་
སམ་སྙམ་ན་མ་ཡིན་ནོ། ། གང་གི་ཕྱིར་ཞེ་ན། ཐམས་ཅད་མཉེན་པར་གྱུར་པ་
དེའི་ཚེ་ནི། སྦྱོར་བ་ལྷོད་པའམ་གྲོལ་བའི་སྐྱོན་དུ་འགྱུར་བ་སྔར་སྦྱར་བའི་ཡོན་
ཏན་གྱི་སྐབས་བཤད་ཟིན་ཏོ། ། གསུམ་པ་དཔེར་བརྗོད་པ་ནི། སྤྲིན་གྱི་ཕྲེང་
བ་ལྡན་དུས་སུ། ། སྙན་པར་སྒྲོགས་པའི་མགྲིན་ལྡན་པ། ། རྨ་བྱ་ཡི་ནི་མཇུག་
མ་དག ། ཟླུམ་པོར་བྱས་ནས་གར་བྱེད་དོ། ། ཆར་སྤྲིན་སྔོ་བསངས་ཀྱི་ཕྲེང་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། _119_
བ་མཛེས་པ་དང་ལྡན་པ་དབྱར་གྱི་དུས་སུ། དགའ་བས་མྱོས་པའི་སྐད་ཤིན་ཏུ་
སྙན་པར་སྒྲོགས་པའི་མགྲིན་པ་དང་ལྡན་པ་རྨ་བྱའི་ཚོགས་རྣམས་ནི་མཇུག་མ་
གདུགས་ཕུབ་པ་ལྟར་ཟླུམ་པོར་བྱས་ནས་གར་ལ་རྩེ་ཞིང་རོལ་བར་བྱེད་དོ། །
ཞེས་པ་འདིའི་རྒྱ་དཔེར། མནྟ་ལོ་ཀྲི་ཏེ་ཞེས་པ་སོགས་འཇམ་པའི་ཡི་གེ་མང་
བར་ཡོད་དེ་དངོས་ལྷོ་པའི་ལུགས་སུ། བཞི་པ་དོན་བསྡུ་བ་ནི། ཞེས་པ་དོན་
རྒྱས་ཉིད་མ་ཡིན། ། རྒྱུན་ཡང་དེ་འདྲ་ཡོད་མིན་ཏེ། ཤིན་ཏུ་གཞོན་པ་ཉིད་
ཀྱིསདེ། ། དམ་པ་རྣམས་ཀྱི་ཁ་ན་གནས། ། ཞེས་པ་སྨོས་པས་གང་གི་དཔེར་
བརྗོད་པ་དེ་ལྟ་བུ་ནི། དོན་རྒྱས་ལ་ཟབ་པའི་བརླིང་པ་ནི་མ་ཡིན་ལ། རྒྱུན་
ཡང་བྱ་བའི་རང་བཞིན་བརྗོད་པ་ཙམ་ལས་ཉམས་འགྱུར་ཕུལ་དུ་བྱུང་བ་དེ་འདྲ་
བནི་ཡོད་པ་མ་ཡིན་ཏེ། འདི་ལ་ཡི་གེ་འཇམ་པ་མང་དུ་ཚོགས་པའི་སྦྱོར་བ་
ཤིན་ཏུ་གཞོན་པ་བརྗོད་བདེ་ཞིང་རྣ་བར་འཇེབས་པའི་ཡོན་ཏན་དང་ལྡན་པ་
ཉིད་ཀྱིས་ན། དེ་ལྟ་བུའི་ཚིག་སྦྱོར་ནི། དམ་པ་མཁས་པ་རྣམས་ཀྱི་ཁ་ན་གནས་
སོ་ཞེས་པའོ། ། དེ་བཞིན་དུ། དཔྱིད་དཔལ་དར་བའི་ཕོ་ཉ་མོའི། །
དབྱངས་དང་རཱ་ཡིག་གཉིས་པ་རྣམས། ། རྐང་བརྟེན་མནའ་མའི་མེ་ཏོག་
ལ། ། བཅས་པའི་གླུ་དག་འདི་ན་སྙན། ཞེས་པ་ད་དང་། ཉ་དང་། ར་དང་།
ཎ་དང་། མ་དང་། ལ་དང་། ན་ལ་སོགས་པ་འཇམ་པའི་ཡི་གེ་མང་བར་ཡོད་
པ་འདི་ལྟ་བུ་ཡང་ངོ་། ། གཉིས་པ་བཟློག་པ་ཤར་པའི་ལུགས་ལ། འདོད་ཚུལ་
དང་དཔེར་བརྗོད་གཉིས་ལས། དང་པོ་ནི། གསལ་ཕྱིར་གཞན་དག་ཕལ་ཆེར་
ནི། ། བརྗོད་པར་དཀའ་བ་དག་ཀྱང་སྦྱོར། ། དེ་ལྟར་ལྷོ་ཕྱོགས་པ་འདོད་པ་
ཤིན་ཏུ་གཞོན་པའི་ཚུལ་དེ་ལྟ་བུ་ནི། བརྗོད་བྱའི་དོན་བདེ་བླག་ཏུ་གསལ་བར་
མཐོང་བའི་ཕྱིར། ལྷོ་ཕྱོགས་པ་ལས་གཞན་ཤར་ཕྱོགས་པ་དག་ཀྱང་སྐབས་
འགའ་ཞིག་ཏུ་སྦྱོར་མོད། ཕལ་ཆེར་ནི་ཤིན་ཏུ་གཞོན་པ་ལས་བཟློག་པ་སྦྱོར་བ་



120
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
རྩུབ་ཅིང་། བརྗོད་པར་དཀའ་བ་དག་ཀྱང་སྦྱོར་བ་བྱེད་དོ་ཞེས་པའོ། །
གཉིས་པ་དཔེར་བརྗོད་ནི། རྒྱ་ཀླུ་རྒྱལ་རིགས་རྣམས་ཀྱི་ཕྱོགས། ། སྐད་ཅིག་
གིས་ནི་ཉམས་པར་བྱས། ། དྲང་སྲོང་ཛ་མ་དག་ནི་ཞེས་བྱ་བའི་བུ། ནྱ་ཀླུ་སྟེ་
དགྲ་སྟ་རཱ་མ་ཎ་ཞེས་པ། དེས་ནི་དགྲ་སྟ་ཐོགས་ནས་རང་གི་དགྲ་བོར་གྱུར་པའི་
སྲིད་སྒྲུབ་ཀྱི་ལག་པ་སྟོང་བཅད་པའི་རྗེས་ཐོགས་སུ་བསམ་པ་ཇི་ལྟ་བར་རྒྱལ་
རིགས་ཀྱི་ཕྱོགས་ཐམས་ཅད་ཡུན་སྐད་ཅིག་གིས་བཅོམ་ཞིང་ཉམས་པར་བྱས་
སོ། ། ཞེས་འདིའི་རྒྱ་དཔེར། རྒྱ་ཥཱ་ཎ་པཀྵ། ། ཀླུ་བི་ཏ་ཀླུ་སྲི་ཡ་ཎཱ་དི་ཏི། །
ཞེསཀྵ་ཡིག་མང་དུ་ཡོད་པས་ན་བརྗོད་པར་དཀའ་བའི་སྦྱོར་བ་སྟེ་བཟློག་པ་
ཤར་པའི་ལུགས་སོ། ། གཞན་ཡང་། འཁྱག་གདུང་སྦྲང་མ་སྒྲ་སྒྲོག་པའི། །
ཁ་བས་འདམ་སྐྱེས་བསྡམས་བཞིན་བདུད། ། ཉམས་པའི་སྨྲེ་སྔགས་གདོན་པ་
འདི། ། བསྟན་ལ་དགའ་བའི་དགའ་སྟོན་ཆེ། ། ཞེས་གདུང་དང་། སྦྲང་
དང་སྒྲ་དང་སྒྲོག་པ་དང་བསྡམས་དང་བདུད་དང་སྨྲ་དང་གདོན་དང་དགའ་ལ་
སོགས་པ་ཡི་གེ་བརྗོད་དཀའ་བའི་སྦྱོར་བ་འདི་ལྟ་བུ་ཡང་ངོ་། །
དྲུག་པ་དོན་གསལ་གྱི་ཡོན་ཏན་ལ་གཉིས། དངོས་ལྷོ་པ་དང་། བཟློག་
པ་ཤར་པའོ། ། དང་པོ་ལ། མཚན་ཉིད། དཔེར་བརྗོད་གཉིས་ལས། དང་
པོ་ནི། ཅེས་པ་སྟེ། དོན་གསལ་དོན་བརྟག་མི་དགོས་ཉིད། ། དོན་གསལ་
ཞེས་བྱ་བའི་ཡོན་ཏན་དེ་ཡང་། བརྗོད་བྱའི་དོན་དེ་གཏན་ཚིགས་ཀྱིས་བརྟག་
མི་དགོས་པར། སྒྲ་དང་རྟགས་ལས་དེ་མ་ཐག་ཏུ་རྟོགས་ནུས་པ་ཉིད་དོ། །
གཉིས་པ་དཔེར་བརྗོད་ནི། འཕྲོག་བྱེད་ཀྱིས་ནི་ས་གཞི་དག ། རྨིག་པས་
བཅད་པའི་ཀླུ་ཁྲག་གིས། ། དམར་བ་ཆུ་ཡི་གཏེར་ལས་ཕྱུང་། ། ཅེས་པ་འདི་
ནི་རིག་བྱེད་ཀྱི་གཏམ་ལས་དྲངས་ཏེ། དེ་ཡང་། ཉ་དང་རུས་སྦལ་ཕག་དང་
ནི། ། མི་ཡི་སེང་གེ་མིའུ་ཐུང་དང་། ། དག་བྱེད་རཱ་མ་ཎ་ནག་པ། ། སངས་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ།
121
རྒྱས་ཀར་ཀི་གཙོ་དང་བཅུ། ། ཞེས་རྒྱས་པར་ལྷ་ལས་ཕུལ་དུ་བྱུང་བའི་བསྟོད་
འགྲེལ་སོགས་ལས་ཤེས་པར་བྱ། ། ཁྱབ་འཇུག་གི་འཇུག་པ་བཅུ་ལས། སྔོན་
གྱི་དུས་སུ། ས་ཆེན་པོ་འདི་རྒྱ་མཚོར་བྱིང་བའི་ཚེ། སའི་ལྷས་ས་ཆེན་པོའི་ཁུར་
ཤིན་ཏུ་ལྕི་བ་འདེགས་པར་མ་ནུས་པས་གསོལ་བ་བཏབ་པ་ན། འཕྲོག་བྱེད་དེ་
ཁྱབ་འཇུག་རུས་སྦལ་གྱི་གཟུགས་སུ་སྤྲུལ་ནས་ཁུར་ཏེ་བཏེག་གོ ། དེ་བཞིན་དུ་
ཁྱབ་འཇུག་ཕག་གི་གཟུགས་སུ་བསྒྱུར་བ་ཉིད་ཀྱིས་ནི། ཆུ་གཏེར་དུ་ཞུགས་ཏེ་
ས་གཞི་ཆེན་པོ་འདི་དག དེའི་རྨིག་པས་བརྫིས་ཤིང་དུམ་བུར་བཅད་པའི་ཀླུའི་
ཁྲག་གིས་ཤིན་ཏུ་དམར་བ་དང་ལྡན་པའི་ཆུ་ཡི་གཏེར་ལས་མཆེ་བས་བཏེགས་ཏེ་
སྟེང་དུ་ཕྱུང་ངོ་། ། ཞེས་ཚིག་སྦྱོར་འདིའི་དོན་ནི་གསལ་ཞིང་བརྟག་མི་དགོས་
པས་ན་དོན་གསལ་ཞེས་བྱའོ། ། དེ་བཞིན་དུ། དབང་ཕྱུག་མགྲིན་པ་སྔོན་
པོའི་རྫས། ། རྒྱ་མཚོ་བསྲུབས་ལས་སྐྱེས་པ་ཡི། ། སྲོག་འཕྲོག་ནག་པོ་བརྩེགས་
པ་དག ། དྲངས་པའི་མཐུ་ལས་ཡང་དག་འབྱུང་། ། ཞེས་པ་ལྟ་བུ་ཡང་
ངོ༌། ། གཉིས་པ་བཟློག་པ་ཤར་པ་ལ། དཔེར་བརྗོད། དོན་བཤད། མཇུག་
བསྡུ་གསུམ་ལས། དང་པོ་ནི། ཕག་པ་ཆེན་པོ་དག་གིས་ས། ། ཆུ་གཏེར་
དམར་པོ་དག་ལས་ཕྱུང་། ། སྔོན་ཁྱབ་འཇུག་ཕག་པ་ཆེན་པོའི་འཇུག་པ་བྱས་
པ་དག་གིས། ས་གཞི་འདི་ཉིད་ཆུ་ཡི་གཏེར་ཞེས་བྱ་བ་རྒྱ་མཚོ་དམར་པོར་གྱུར་
པ་དག་ལས་ཕྱུང་སྟེ་བཏོན་ནོ། ། ཞེས་དོན་ཤིན་ཏུ་མི་གསལ་བ་ཡོད་དོ། །
གཉིས་པ་དེ་དོན་བཤད་པ་ནི། ཞེས་པ་འདི་ཉིད་བསྟན་པ་ནི། ། བྲང་འགྲོའི་
ཁྲག་ནི་བརྟག་དགོས་ཉིད། ། གོང་དུ་ཆུ་གཏེར་དམར་པོ་དག་ལས་ཕྱུང་།
ཞེས་པའི་ཚིག་སྦྱོར་འདི་ཉིད་དུ་བསྟན་པ་ལ་ནི། ཆུ་གཏེར་དམར་པོར་གྱུར་
པའི་གཏན་ཚིགས། བྲང་འགྲོའི་ཀླུའི་ཁྲག་གི་བརྗོད་འདོད་ཙམ་གྱིས་རྟོགས་
པར་བྱ་བས་ན་བརྟག་དགོས་ཉིད་དེ། རྒྱུ་མཚན་དོན་གསལ་དངོས་ཀྱི་སྐབས་



122 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
སུ་བཤད་ཟིན་པ་ལྟར་རོ། ། གསུམ་པ་མཇུག་བསྡུ་བ་ནི། ལམ་འདི་གཉིས་ཀ་
དག་ལ་ཡང་། ། རྟོགས་པའི་སྐལ་བཟང་མི་ལྡན་ཞིང་། ། སྒྲ་དང་རིག་པ་ལས་
འགོངས་པ། ། འདི་འདྲ་ཕལ་ཆེར་བཞེད་མ་ཡིན། ། དེ་ལྟར་བརྟག་ཅིང་
དཔྱད་ཀྱང་གོ་བ་བྱར་མེད་པའི་སྙན་ངག་གི་ལམ་དཔེར་བརྗོད་པ་ཕྱི་མ་འདི་ལྟ་
བུ་ནི། ལྷོ་ཤར་གཉིས་ཀའི་ལུགས་དག་ལ་ཡང་། དོན་བདེ་བླག་ཏུ་རྟོགས་པའི་
སྐལ་བ་བཟང་པོ་དང་མི་ལྡན་ཞིང་། ཆུ་གཏེར་དམར་པོ་འབྱུང་བའི་གཏན་
ཚིགས་དེ་ཉིད། སྒྲ་དང་རིག་པ་གང་རུང་གིས་འགྲུབ་པ་ཞིག་དགོས་པར་
འདིར་རྗོད་བྱེད་ཀྱི་སྒྲས་ཀྱང་མ་ཟིན་ལ། སྒྲུབ་བྱེད་ཀྱི་རིག་པས་ཀྱང་གྲུབ་ཏུ་
མེད་པས་ན། དེ་གཉིས་ཀ་ལས་འགོངས་པ་སྟེ་བརྒལ་ཞིང་འདས་པའི་ཕྱིར།
ཤར་ཕྱོགས་པའི་དགོས་དབང་འགའ་ཞིག་པ་རེ་རེ་ཙམ་མ་གཏོགས། ལྷོ་ཤར་
གྱི་སྙན་ངག་མཁན་ཕལ་ཆེར་བཞེད་པ་མ་ཡིན་ནོ། ། དེ་བཞིན་དུ། གོང་ན་
གྲོང་གསུམ་མཐར་བྱེད་མགུར། ། ངོ་མཚར་ཨནྡྲ་རྙིལ་ཁམས་སུ། ། མཛེས་
པར་བྱེད་པའི་རྒྱུ་ཡི་མཆོག ། ཟབ་མོ་ཉལ་འགྲོའི་གཏེར་ལས་སོ། ཞེས་པ་ལྟ་
བུ་ཡང་ངོ༌། ། འོ་ན་གོང་དུ་རབ་དྭངས་ཀྱི་ཡོན་ཏན་བརྗོད་པའི་ལུགས་དང་།
འདིར་དོན་གསལ་གྱི་ཡོན་ཏན་བརྗོད་པའི་ལུགས་དག་ལ་མིང་འདོགས་ཙམ་
ལས་དོན་ལ་ཁྱད་པར་ཅི་ཞིག་སྙམ་ན། དེ་གཉིས་ཀྱི་ཁྱད་པར་ནི་ཤིན་ཏུ་ཆེ་སྟེ།
དངོས་ལྷོ་པའི་ལུགས་ལ་རབ་དྭངས་ནི། གྲགས་དོན་ཅན་ཞེས་སྨོས་པས།
རྗོད་བྱེད་ཀྱི་ཚིག་ལས་བརྗོད་བྱའི་དོན་བདེ་བླག་ཏུ་རྟོགས་ནུས་པར་མ་ཟད་དོན་
དེ་ཡང་འཇིག་རྟེན་ལ་རབ་ཏུ་གྲགས་པ་ཞིག་ངེས་པར་དགོས་ལ། དོན་གསལ་
ནི། གང་ཡང་རུང་བའི་དོན་དེ་དཀའ་བས་བརྟག་མི་དགོས་པར་རྗོད་བྱེད་ཀྱི་
ཚིག་ལ་གསལ་པོར་རྟོགས་ནུས་པ་ཞིག་དགོས་ཀྱི། དོན་དེ་འཇིག་རྟེན་ལ་
ཡོངས་སུ་གྲགས་པ་དང་མ་གྲགས་པའི་ངེས་བཟུང་དགོས་པ་ནི་མ་ཡིན་ནོ། །



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། 123
བཟློག་པ་ཤར་པའི་ལུགས་ལ་ཡང་། རབ་དྭངས་ནི། ངེས་པའི་ཚིག་ལ་ལེགས་
པར་བརྟགས་པ་ལས་རིགས་པས་གྲུབ་པ་སྟེ། ཤིན་ཏུ་དཀར་མིན་ཆུ་ལས་སྐྱེས།
ཅེས་པའི་ངེས་པ་ལ་བརྟགས་པས། ཨུཏྤལ་སྔོན་པོ་འཁྲུལ་མེད་དུ་གོ་ནུས་ཤིང་།
དོན་གསལ་གྱི་ཆུ་གཏེར་དམར་བའི་རྒྱུ་མཚན་ནི་སྒྲས་མ་གསལ་ཞིང་གཏམ་རྒྱུད་
མི་ཤེས་ན་ནམ་ཡང་རིག་པས་གྲུབ་ནུས་པ་མ་ཡིན་པས་སོ།
བདུན་པ་རྒྱ་ཆེའི་ཡོན་ཏན་ལ་གཉིས། དངོས་ལྷོ་པ་དང་། བཟློག་པ་
ཤར་པའོ། ། དང་པོ་ལ། མཚན་ཉིད་དཔེར་བརྗོད། དོན་བསྡུ་གསུམ་ལས།
གང་དུ་ འགའ་ ཞིག་ བརྗོད་ པ་ལ། ། ཁྱད་ འཕགས་ ལྡན་ པའི་ཡོན་ཏན་
རྟོགས། ། དེ་ནི་རྒྱ་ཆེར་བརྗོད་དེ་དེས། ། སྙན་ངག་ལམ་ཀུན་མགོན་དང་
བཅས། ། ཚིག་སྦྱོར་གང་དུ་དོན་འགའ་ཞིག་དངོས་སུ་བརྗོད་པའི་ཤུགས་ལ།
ཡུལ་དེ་ཉིད་ཁྱད་དུ་འཕགས་པ་དང་ལྡན་པའི་ཡོན་ཏན་རྟོགས་ནུས་པ་དེ་ནི།
རྒྱ་ཆེར་འགྱུར་པའི་ཡོན་ཏན་གྱི་མཚན་ཉིད་དུ་བརྗོད་དེ། དེ་ནི་སྙན་ངག་གི་
ལམ་ཀུན་གྱི་མགོན་དང་བཅས་པ་སྟེ་མཆོག་ཏུ་གྲགས་པ་ཡིན་ནོ། ། གཉིས་པ་
དཔེར་བརྗོད་ནི། སློང་བ་རྣམས་ཀྱི་བཀྲེན་པའི་མིག ། ལན་གཅིག་ཁྱོད་
གདོང་ལ་ལྷུང་བ། ། ལྷ་གཅིག་གནས་སྐབས་དེ་ཡིས་སླར། ། གཞན་གྱི་གདོང་
ལ་བལྟ་མ་ཡིན། ། སློང་བའི་སྐྱེ་བོ་འགའ་ཞིག་གིས་སྦྱིན་པ་ལ་དཔལ་བའི་རྒྱལ་
པོ་སོགས་ལ་ཀྱེ་ལྷ་གཅིག་ཅེས་བོད་ནས།། བདག་ཅག་སློང་བ་པོ་རྣམས་བཀྲེན་
ཞིང་ཕོངས་པས་ཉེན་པའི་མིག་དག་གཡོ་མེད་དུ། སྟེར་དུ་རེ་བའི་བསམ་པ་
སྔོན་དུ་བཏང་ནས། གལ་ཏེ་ལན་གཅིག་ཙམ་ཁྱོད་ཀྱི་གདོང་པ་ལ་ལྷུང་བ་སྟེ།
ཞལ་ལ་བལྟ་བར་བྱས་ནས་སྦྱིན་པ་ཆེན་པོས་གྱ་ནོམ་པར་གྱུར་པའི་གནས་སྐབས་
བཟང་པོ་ཐོབ་པ་དེ་ཡིས། སླར་སློང་བའི་ཆེད་དུ་སྦྱིན་པ་པོ་གཞན་གྱི་གདོང་པ་
ལ་བལྟ་དགོས་པ་མ་ཡིན་ཏེ། ཁྱོད་ཁོ་ནས་རེ་བ་བསྐང་བའི་ཕྱིར་གཞན་ལ་ལྟོས་



124 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པམེད་དོ། ། གསུམ་པ་དོན་བསྡུ་བ་ནི། ཞེས་པ་ཉིད་ཀྱི་ངག་འདི་ལ། །
གཏོང་བ་ཁྱད་འཕགས་ལེགས་པར་མཚོན། ། ལམ་འདི་ཉིད་ཀྱིས་གཞན་དག་
ཀྱང་། ། རིགས་པ་མཚུངས་པས་དཔག་པར་བྱ། ། ཞེས་སྨོས་པ་ནི་བརྗོད་ཟིན་
དེ་མ་ཐག་པ་སྟེ། ངག་གི་སྦྱོར་བ་འདི་ཉིད་ཀྱི་ཤུགས་ལ། གཏོང་བའི་སྦྱིན་པ་
ཆེསཁྱད་པར་དུ་འཕགས་པ་ལེགས་པར་མཚོན་ཏེ། བསྔགས་པ་བརྗོད་པའི་
ལམ་འདི་ཉིད་ཀྱིས་དཔའ་བ་དང་། བརྟུལ་ཕོད་པ་དང་། མང་དུ་ཐོས་པ་ལ་
སོགས་པ་རྒྱ་ཆེར་བའི་ཡོན་ཏན་གཞན་ཡང་རིགས་པ་མཚུངས་ཤིང་འདྲ་བས་
དཔག་པར་བྱའོ། ། ཞེས་འདོམས་པའོ། དེ་བཞིན་དུ། ཤེས་བྱའི་སྐལ་བས་
དམན་རྣམས་བློས། ། འཇམ་པའི་དབྱངས་ཁྱོད་དྲན་ཙམ་ན། ། མགོན་པོ་དེ་
བས་གཞན་པའི་ལྷ། ། སྒྲུབ་པའི་འབད་དང་རྩོལ་མ་དགོས། ། ཞེས་པ་བློའི་
མཆོག་ཁྱད་འཕགས་སྦྱིན་པར་མཚོན་ནུས་པ་འདི་ལྟ་བུ་ཡང་ངོ༌། ། གཉིས་པ་
བཟློག ཤར་པ་ལ། མཚན་ཉིད། དཔེར་བརྗོད་གཉིས་ལས། དང་པོ་ནི།
བསྔགས་པར་འོས་ པའི་ ཁྱད་ པར་དང་། ། ལྡན་ པ་ རྒྱ་ཆེར་འགའ་ཞིག་
འདོད། ། བསྔགས་པར་འོས་པའི་ཁྱད་པར་གྱི་དངོས་པོ་དེ་བརྗོད་པ་ཙམ་ན།
དེ་དང་ལྡན་པའི་གཞི་དེ་ངོ་མཚར་རྒྱ་ཆེར་ཤུགས་ལ་རྟོགས་ནུས་པའི་ངག་དེ་ནི་
རྒྱ་ཆེ་ཞེས་བྱ་བའི་ཡོན་ཏན་གྱི་མཚན་ཉིད་དུ་ཤར་ཕྱོགས་པའི་མཁས་པ་འགའ་
ཞིག་འདོད་དོ། ། གཉིས་པ་དཔེར་བརྗོད་ནི། རོལ་པའི་ཆུ་སྐྱེས་རྩེ་དགའི་
མཚོ། ། གསེར་གྱི་རྒྱན་ལ་སོགས་པ་བཞིན། ། ལྷན་གཅིག་ཏུ་རོལ་པའི་ཆུ་སྐྱེས་
ཏེ་པདྨའི་མལ་སྟན་འཇམ་པོ་དང་། རྩེ་དགའི་བྱ་བ་ལ་འཇུག་པའི་ཁྲུས་ཀྱི་མཚོ་
རྫིང་གཙང་ཞིང་དྭངས་པ་དང་། མཛེས་ཆོས་གཞན་ཟིལ་གྱིས་མནན་པའི་
གསེར་གྱི་རྣ་རྒྱན་དང་དོ་ཤལ་ལ་སོགས་པ་ཞེས་ཡོན་ཏན་གྱི་རྣམ་པ་དུ་མའི་སྒོ་
ནས་བསྔགས་པར་འོས་པའི་ཁྱད་པར་གྱི་དངོས་པོ་འགའ་ཞིག་དངོས་སུ་བརྗོད་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། 125
པའི་ཤུགས་ལས། དེ་དག་དང་ལྡན་པའི་གཞི་བུད་མེད་ལྟ་བུ་དེ་ཁྱད་འཕགས་
སུ་རྟོགས་ནུས་པའི་ཚུལ་འདི་བཞིན་ནོ། ། དེ་བཞིན་དུ། མཚུངས་མེད་རི་
བོང་ཅན་མཛེས་གསལ། ། རབ་དྭངས་ཆུ་ཀླུང་ཡིད་དུ་འོང་། ། ངང་པ་དགའ་
བའི་དབྱངས་སུ་སྙན། ། འབྲས་བུ་ཕུན་ཚོགས་ལ་སོགས་བཞིན། ། ཞེས་པ་ཟླ་
བ་སྒྲིབ་པ་མེད་པར་གསལ་བ་དང་། ཆུ་ཀླུང་རྙོག་པ་མེད་པར་དྭངས་པ་དང་།
ངང་པ་སྐད་སྙན་པར་སྒྲོགས་པ་དང་། འབྲས་བུ་ཕུན་སུམ་ཚོགས་པ་ལ་སོགས་
པ་བསྔགས་པར་འོས་པའི་ཁྱད་པར་དང་ལྡན་པ་སྟོན་གྱི་དུས་ལ་རྒྱ་ཆེ་བའི་ཡོན་
ཏན་དེ་ལྟ་བུ་རྟོགས་པ་ཡང་ངོ་། ། འོ་ན་དོན་གྱི་རྒྱ་ཆེའི་རྒྱན་དང་ཁྱད་པར་ཅི་
ཡོད་ཅེ་ན། འདིར་ལྷོ་ཤར་གཉིས་ཀའི་འདོད་པ་ལས་རྒྱ་ཆེའི་ཡོན་ཏན་སྤྱི་ཁྱབ་
བྱེད་དང་། དོན་རྒྱུན་གྱི་སྐབས་བསམ་པ་དང་འབྱོར་པ་རྒྱ་ཆེ་བའི་དམིགས་
བསལ་གཉིས་སུ་བསྡུ་བའོ། །
བརྒྱད་པ་བརྗིད་པའི་ཡོན་ཏན་ལ་མཚན་ཉིད་སྤྱིར་བསྟན་པ་དང་།
དབྱེ་བ་སོ་སོར་བཤད་པ་གཉིས་ལས། དང་པོ་ནི། བརྗོད་པ་ཚིག་སྡུད་མང་པོ་
ཉིད། ། འདི་ནི་ལྷུག་པ་དག་གི་གསོས། ། བརྗོད་པ་ཞེས་བྱ་པའི་ཡོན་ཏན་དེ་
ཡང་ཟླས་དབྱེ་དང་དེའི་སྐྱེས་བུ་དང་། འབྲུ་མང་ལ་སོགས་པའི་ཚིག་སྡུད་མང་
པོ་ཡོད་པ་ཉིད་དོ། ། འདི་ནི་ཚིག་ལྷུག་པ་དག་གིས་གསོས་ཏེ། དེ་ཉིད་གསོ་
བར་བྱེད་པ་ལ་མཆོག་ཏུ་གྱུར་པའོ། ། དེས་ན་ལྷུག་པའི་གསོས་ཞེས་ཐ་སྙད་དུ་
བྱས་ཤིང་། ཚིག་སྡུད་མང་དུ་གནས་པའི་ལྷུག་པ་དེ་ལ་བརྗིད་པའི་མཚན་ཉིད་
དུ་འདོད་དེ་དངོས་ལྷོ་པའི་ལུགས་སོ། ། འདིའི་སྐབས་སུ་སྣར་ཐང་པ་སཾངྒྷ་ཤྲཱིས།
ལྷུག་པའི་གསོས་ཞེས་བྱ་བ་ལྷུག་པའི་རྒྱུར་ངོས་བཟུང་སྟེ། དེའི་གཏན་ཚིགས་
ཀྱང་འདི་སྐད་དུ། ཚིག་མ་བསྡུས་པར་རྣམ་དབྱེའི་ནུས་པ་རྣམས་སྟོན་ན།
ཚིགས་བཅད་ཞིག་ནས་ལྷུག་པར་འགྱུར་བ་ལ་དགོས་སམ་སྙམ་མོ། ། ཞེས་སོམ་



126 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཉི་ཅན་དུ་བཤད་པ་འདིས་ནི་གཞུང་དོན་གྱི་ཆ་ལ་ཡང་རེག་པ་མ་ཡིན་ཏེ། ཅི་
ཞེ་ན། ཚིགས་བཅད་ཞིག་ནས་ལྷུག་པར་འགྱུར་པའི་གཏན་ཚིགས་ཀྱིས། ལྷུག་
པའི་གསོས་སམ་རྒྱུ་ཡིན་ན། ། བརྗིད་པ་ཞེས་བྱ་བའི་ཡོན་ཏན་དེ། ཚིག་སྡུད་
མང་དུ་གནས་པའི་སྙན་ངག་ཚིགས་བཅད་གཅིག་ལ་ངེས་པར་འཛིན་རིགས་
སོ། ། འདོད་ན། འོག་ཏུ། ཚིགས་བཅད་ལ་ཡང་ཤར་ཕྱོགས་པ། ། ཞེས་
སྨོས་པའི་ཡང་སྒྲ་དགོས་མེད་དུ་ཐལ་པའི་ཕྱིར། བཤད་ཚུལ་འདི་ནི་སྙིང་པོ་
མེད་པར་སེམས་སོ། ། སྤྱིར་གཞུང་འདི་ཉིད་དུ་མཚན་ཉིད་རྣམ་པར་བཞག་པ་
ཙམ་ལ། བརྗིད་པ་ལ་ལྷུག་པའི་དཔེར་བརྗོད་མ་མཛད་མོད། འོན་ཀྱང་
འདིར་བོད་ལ་མཚོན་བྱེད་ཀྱི་དཔེར་བརྗོད་པ་བྱས་ན། ཀྱེ་ས་ཀུན་དབང་ཕྱུག་
རྒྱལ་པོ་འཁོར་ལོ་ཅན་ཉིད། བསོད་ནམས་མཐུ་ཆེན་པོ་རབ་ཏུ་དར་དྲགས།
རྩོད་དུས་དགྲ་བོ་རྫོགས་ལྡན་གཉེན་གསར་བ་རྨ་མེད་པ། འཇིག་རྟེན་ཁམས་
བདེ། འཕྲལ་བདེ། ཕུགས་བདེ། དགེ་བ་ཕུལ་བྱུང་རྒྱ་ཆེན་པོའོ། ། ཞེས་པ་
ལྟ་བུའོ། ། གཉིས་པ་དབྱེ་བ་སོ་སོར་བཤད་པ་ལ། ཤར་ལྷོ་གཉིས་ལས། དང་
པོ་ལ་ཤར་པ་འདོད་ཚུལ། དེའི་མཚན་ཉིད། དཔེར་བརྗོད། མཇུག་བསྡུ་བ་
དང་བཞི་ལས། དང་པོ་ནི། ཚིགས་བཅད་ལ་ཡང་ཤར་ཕྱོགས་པ། ། འདི་
ཉིད་དཔུང་དང་གཉེན་དུ་བཞེད། ། ལྷུག་པར་མ་ཟད་ཚིགས་སུ་བཅད་པ་ལ་
ཡང་ཤར་ཕྱོགས་པ་ནི། བརྗོད་པ་འདི་ཉིད་དཔུང་དང་གཉེན་ཏེ་གཙོ་བོ་ཡིན་
ཞེས་ཤིན་ཏུ་བཞེད་པར་བྱེད་དོ། ། ཡང་གི་སྒྲས་ལྷུག་པ་བརྗིད་པའི་མཚན་
གཞིར་ཡོད་པ་ཤུགས་ལ་བསྟན་ནོ། ། གཉིས་པ་མཚན་ཉིད་ནི། དེ་ལ་ལྕི་དང་
ཡང་བ་རྣམས། ། མང་དང་ཉུང་བ་ཉིད་སྤེལ་བས། ། མཐོ་དམའ་ཡི་ནི་རྣམ་
པ་དེ། ། བརྗོད་པ་ལ་སོགས་རྣམས་ལ་བལྟ། ། བརྗོད་པ་དེ་ཡི་མཚན་ཉིད་ལ།
ཡི་གེ་འགའ་ཞིག་ཏུ་ལྕི་བ་མང་ལ་ཡང་བ་ཉུང་བ་དང་། ཁ་ཅིག་ཏུ་ཡང་བ་མང་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། 127
ལ་ལྕི་བ་ཉུང་བ་ཉིད་སྤེལ་བས་རྒྱ་མཚོའི་རླབས་བཞིན་མཐོ་བ་དང་དམའ་བའི་
རྣམ་པར་འཁྲུགས་ཤིང་མ་ངེས་པའི་ཚུལ་ཅན་དེ་ནི། འདིར་བརྗིད་པ་ཞེས་བྱ་
བར་འདོད་དེ། དེ་ཡང་བརྗོད་པ་དང་གཏམ་ལ་སོགས་པ་རྣམས་ལ། ལྟ་ཞིང་
སྦྱར་ཤེས་པར་བྱའོ། ། དེ་ལ་ཡི་གེ་ལྕི་བ་དང་ཡང་བའི་དབྱེ་བ་མདོར་བསྡུ་ན།
སྡེབ་སྦྱོར་རིན་ཆེན་འབྱུང་གནས་སུ། དབྱངས་ཐུང་ངུ་ནི་ཡང་བ་དང་ལ་སྟེ་
དྲང་པོའོ། ། རྐང་པའི་མཐའ་རྣམས་སུ་མང་པོ་ཞིག་ལྕི་བ་དང་ག་དང་འཁྱོག་
པོའོ། ། དབྱངས་དང་བྲལ་བའི་གསལ་བྱེད་ལས་སྔ་མའང་ངོ་། ། རིང་པོ་དང་
སླུ་ཏ་ཉིད་ཀྱང་ངོ་། ། ཞེས་བཤད་པས་སོ། ། གསུམ་པ་དཔེར་བརྗོད་ནི།
ནུབ་ཀྱི་རི་མགོར་ལྷུང་བ་ཡི། ། མཐའ་དག་ཉི་འོད་མལ་སྟན་ཅན། ། མཁྲེགས་
པའི་ནུ་མ་ལ་གནས་པའི། ། གོས་དམར་གཡོ་བཞིན་ཆུ་ལྡན་མ། ། དེ་ཡང་
ནུབ་ཀྱི་རི་བོ་མགོར་ལྷུང་བ་སྟེ་བབས་ཀྱིས་གཞོལ་བ་ཡི། ཕྱོགས་མཐའ་དག་
ཀུན་ནས་དམར་བ་དགོངས་ཀའི་ཉི་འོད་ཀྱི་མལ་སྟན་ཅན་ནུབ་ཕྱོགས་ན་གནས་
པའིཆུ་ལྡན་མ་སྟེ་ཆུ་ལྷ་མོ་ཞེས་བོད་ནས། ཉོན་དང་ད་ལྟ་ཐུན་གསུམ་པ་ལ་
བབས་པའི་མཚམས་སྤྲིན་གསལ་བ་གློག་གི་ལང་ཚོར་ཞུགས་པ་འདི་ནི། ཁྱོད་
ཀྱི་ཁྱད་ཆོས་སྲ་ཞིང་མཁྲེགས་པའི་ནུ་མ་མངོན་པར་མཐོ་བ་ལ་གནས་པའི་སྟོད་
གཡོགས་ཀྱི་གོས་དམར་ལྷབ་ལྷུབ་ཏུ་གཡོ་བ་བཞིན་དུ་མཛེས་སོ། ། ཞེས་པ་
འདིའི་རྒྱུ་དཔེར་ཡི་གེ་ལྕི་ཡང་འཁྲུགས་པར་སྤེལ་བ་དང་། ཚིག་སྡུད་ཀྱི་རྣམ་པ་
མང་པོ་ཡོད་པས་བརྗིད་ཅིང་། བོད་སྐད་ལ་དེ་དག་ཕལ་ཆེར་ཞིག་ན་ཡང་།
ཚིག་སྡུད་ཀྱི་ཚུལ། རི་བོའི་མགོར་ཞེས་པའི་དྲུག་པའི་སྒྲ་ཡོད་པ་ལ་རི་མགོར་
ཞེས་པ་དང་། ཉི་མའི་འོད་ཀྱི་ཞེས་དྲུག་པའི་སྒྲ་ལན་གཉིས་ཡོད་པ་ལ། ཉི་
འོད་ཅེས་དྲུག་པ་དེའི་སྐྱེས་བུའི་བསྡུ་བ་བྱས་ནས་བསྡུས་པའི་ཚུལ་སོགས་སུ་ཡོད་
དོ། ། བཞི་པ་མཇུག་བསྡུ་བ་ནི། ཞེས་པ་བརྗིད་དང་ལྡན་པའི་ཚིག ཚིགས་



128
ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
-
བཅད་ལ་ཡང་ཤར་པ་སྦྱོར། ། ཞེས་སྨོས་པ་ནི་བཤད་མ་ཐག་པའི་དཔེར་བརྗོད་
དེ་ལྟ་བུ་ཚིག་སྡུད་མང་དུ་ཡོད་པས་བརྗིད་པ་དང་ལྡན་པའི་ཚིག་ནི། ལྷུག་པར་
མ་ཟད། ། ཚིགས་བཅད་ལ་ཡང་ཤར་ཕྱོགས་པའི་མཁས་པ་རྣམས་བཞེད་ཅིང་
སྦྱོར་བར་བྱེད་དོ། ། དེ་བཞིན་དུ། མཛེས་མ་མཛེས་གདོང་ལ་གནས་པ། །
དགའ་བ་རྒྱས་པ་མིག་གི་འཕྲུལ། ། པད་མ་གསར་ལ་མངོན་ཆགས་ཀྱི། ། བུང་
བ་གཡོ་འདྲ་ལུས་ཕྲ་མོ། ། ཞེས་པ་ལྟ་བུ་ཡང་ངོ་། ། འདིའི་སྐབས་འགྲེལ་
མཛད་སྔ་མ་རྣམས་ཀྱིས། མཁྲེགས་པའི་ནུ་མ་ཞེས་པ་བུད་མེད་གཞན་ཞིག་ལ་
བརྗོད་པ་དང་། མལ་སྟན་ནི་གོས་བཞིན་ཞེས་པར་འགྱུར་བ་སོགས་ག་ལ་ཞིག་
སྟེ། མཁྲེགས་པའི་ནུ་མ་ལ་གནས་ཞེས་པ་ཆུ་ལྷ་མོ་ལ་སྦྱར་བ་བཤད་མ་ཐག་པ་
ལྟར་དང་མལ་སྟན་དང་། གོས་མཚུངས་པ་བསྒྲུབས་པ་དོན་དང་མ་འབྲེལ་ལ།
ཅི་ཕྱིར་ཞེ་ན། དཔེ་གཏམ་ལ་མི་འགབ་པའི་སྐྱོན་ལྟ་བུའོ། ། གཉིས་པ་ལྷོ་
ཕྱོགས་པའི་ལུགས་ལ། མཚན་ཉིད་དང་། དཔེར་བརྗོད་གཉིས་ལས། དང་
པོ་ནི། གཞན་དག་འཁྲུགས་མིན་མཛེས་པ་ཡི། ། ཚིག་རྣམས་བརྗིད་པར་
འདོད་དེ་དཔེར། ། ཤར་ཕྱོགས་པ་ལས་གཞན་ལྷོ་ཕྱོགས་པ་དག་ནི། བརྗིད་
པའི་སྦྱོར་བ་འདི་ལྷུག་པ་ལ་གཙོ་བོར་བཞེད་ཅིང་། ཚིགས་བཅད་ལ་ཡང་ལྕི་
ཡང་སོགས་འཁྲུགས་པ་མིན་པས་བརྗོད་བྱ་གསལ་ཞིང་མཛེས་པའི་ཚིག་སྡུད་
མང་པོ་ཅན་རྣམས་བརྗིད་པའི་མཚན་ཉིད་དུ་འདོད་དོ། ། གཉིས་པ་དཔེར་
བརྗོད་ནི། ཆུ་འཛིན་ངོས་ཀྱི་ཕང་ན་ཆགས། ། མཚམས་ཀྱི་ཉི་འོད་གོས་དང་
ལྡན། ། ཆུ་ལྡན་མ་ཡིས་སུ་ཡི་ཡིད། ། འདོད་པས་ གཟིར་བར་བྱེད་མི་
འགྱུར། ། དགོང་ཀའི་ཐུན་གྱི་དུས་ཆུ་འཛིན་གྱི་ཕུང་པོ་ལང་ལོང་དུ་ལྡིང་བའི་
ངོསཀྱི་ཕང་བ་ན་ཆགས་པ་སྟེ་གནས་ཤིང་། ཐུན་མཚམས་ཀྱི་ཉི་འོད་དམར་
པོའི་གོས་དང་ལྡན་པ་དེ་ནི། ནུབ་ཕྱོགས་ཀྱི་ཆུ་ལྡན་ཁྱོད་ཡིན་པར་ངེས་ལ།



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། 129
དེའི་སྲེད་ལྡན་གྱི་སྐྱེ་བོ་སུ་ཡི་ཡིད་འདོད་པ་དྲག་པོས་གཟིར་བར་བྱེད་པ་ཉིད་དུ་
ཅི་མི་འགྱུར་ཏེ། ཤིན་ཏུ་གདུང་ཞིང་གཟིར་བར་འགྱུར་རོ། ། ཞེས་འདིའི་
ཡང་རྒྱ་དཔེར་ཚིག་སྡུད་མང་དུ་གནས་པས་བརྗིད་པའི་མཚན་ཉིད་དང་ལྡན་
ཞིང་ཡི་གེ་ལྕི་ཡང་དང་རིམ་པ་མ་འཁྲུགས་པར་ཁྱད་ཆོས་སུ་ཡོད་པས་ན། ཤར་
ལྷོའི་ལུགས་ཀྱི་དབྱེ་བ་དེ་ཙམ་གྱིས་སོ། ། འདིར་སྣར་ཐང་པ་སདྡྷ་བྷིས་ཆུ་ལྡན་
མ་ཞེས་པ་སྤྲིན་ལ་ངོས་བཟུང་བ། དེ་ལའང་སྒྲ་བཤད་རུང་ཙམ་ཡོངས་སུ་ཟིན་
ཡང་། དཔེར་བརྗོད་གཉིས་ཀའི་སྦྱར་ཡུལ་ཆུ་ལྡན་མ་ཞེས་པ་ཆུ་ལྷ་མོ་ཁོ་ན་ཡིན་
པ་བརྗོད་བྱ་དང་རྗོད་བྱེད་ཀྱིས་འབྲེལ་ལོ། ། དེ་བཞིན་དུ། འདབ་བརྒྱ་ཁ་ཕྱེ་
ལྟ་བུའི་གདོང་། ། བུང་བ་ཆགས་འདྲ་མིག་གི་འཛུམ། ། མཛེས་མ་ཁྱོད་བལྟས་
སུ་ཞིག་གིས། ། ཡིད་མི་འཕྲོག་པ་སྲིད་ན་མེད། ། ཞེས་པ་ལྟ་བུ་ཡང་ངོ༌། །
བོད་ལ་ནི་ཡི་གེ་ལྕི་ཡང་གི་ཐ་སྙད་མ་གྲགས་ཀྱང་། རྒྱ་གར་གྱི་རིག་པས་གཞལ་
ཏེ། ལྕི་ཡང་གིས་རྣམ་པར་གཞག་པ་ཙམ་བྱས་ན། འགྲེང་བུ་ཅན་དང་། ན་
རོ་ཅན་དང་། མཐའ་རྟེན་ཅན་རྣམས་ལྕི་བ་དང་། དེ་ལས་བཟློག་པ་རྣམས་
ཡང་བར་རིགས་པས་འགྲུབ་པ་ན། རྣམ་གསལ་གྱི་དཔེར་བརྗོད་པ་འདིར།
དེའི་སྐྱེས་བུའི་བསྡུ་བ་སོགས་ཚིག་སྡུད་ཀྱང་མང་དུ་གནས་ཤིང་། ལྕི་བ་དང་།
ཡང་བ་དག་མང་ཉུང་ཅི་རིགས་སུ་སྤེལ་བས། བརྗིད་པའི་མཚན་ཉིད་ལེགས་
པར་མཚོན་ནུས་པ་ཡོད་དོ། །
དགུ་པ་མཛེས་པའི་ཡོན་ཏན་ལ་གཉིས། དངོས་ལྷོ་པ་དང་། བཟློག་པ་
ཤར་པའོ། དང་པོ་ལ། མཚན་ཉིད། སྦྱོར་གཞི། དཔེར་བརྗོད། དོན་བསྡུ་
བཞི་ལས། དང་པོ་ནི། ། མཛེས་པ་འཇིག་རྟེན་དོན་དག་ལས། ། མ་འདས་
འགྲོ་ཀུན་ལ་མཛེས་པའོ། ། ཞེས་པ་སྟེ། མཛེས་པ་ཞེས་བྱ་བའི་ཡོན་ཏན་དེ་
ཡང་། འཇིག་རྟེན་ལ་ཡོངས་སུ་གྲགས་པའི་དོན་ཅན་དག་ལས་མ་འདས་ཤིང་



130
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འཚམ་པར་བརྗོད་པས། མཁས་རྨོངས་ཀྱི་འགྲོ་བ་ཀུན་ལ་མཛེས་ཤིང་ཡིད་
འཕྲོག་པར་བྱེད་པའོ། ། གཉིས་པ་སྦྱོར་གཞི་ནི། དེ་ཡང་གཏམ་གྱི་མངོན་
བརྗོད་དང་། ། བསྔགས་པ་ལ་སོགས་རྣམས་ལའང་སྦྱར། ། མཛེས་པའི་རྒྱན་
དེ་ཡང་སྔོན་བྱུང་གཏམ་གྱི་ཚུལ་མངོན་པར་བརྗོད་པ་དང་། ཡུལ་ལ་བསྔགས་
པ་བརྗོད་པའི་གནས་སྐབས་ལ་སོགས་པ་རྣམས་ལ་སྦྱར་རོ། ། སོགས་པའི་སྒྲས།
གཏམ་དང་བསྔགས་པ་སྦྱར་བར་མ་ཟད། གཞན་ཡང་བསྡུ་ཞིང་བཤད་ཚུལ་
འདི་ནི་ཤར་པའི་སྐབས་སུ་ཡང་ཤེས་པར་བྱའོ། ། གསུམ་པ་དཔེར་བརྗོད་ལ།
གཏམ་ལ་སྦྱར་བ་དང་། བསྔགས་པ་ལ་སྦྱར་བ་གཉིས་ལས། དང་པོ་ནི།
དཀའ་ཐུབ་ཕུང་པོ་ཁྱོད་འདྲ་ཡི། ། ཞབས་ཀྱི་རྡུལ་ནི་གཙང་མ་རྣམས། །ཡང་
དག་བཏབ་པ་གང་ཡིན་པ། ། དེ་དག་ཁོ་ན་ངེས་པར་ཁྱིམ། ། སྔོན་སྐྱེས་བུ་
ཆེན་པོ་དཀའ་ཐུབ་ལ་གནས་ཤིང་བདེན་པ་གྲུབ་པ་འགའ་ཞིག་གིས། སྦྱིན་
བདག་གི་ཁྱིམ་དུ་འོངས་ནས་ཤིས་པའི་གཏམ་འདི་སྐད་དུ། སྦྱིན་བདག་ཁྱོད་
ཀྱི་ཁྱིམ་འདི་ནི་དགེ་ལེགས་དང་ལྡན་ཞིང་མངོན་པར་དགའ་འོ་ཞེས་པའི་ལན་དུ།
དེས་སྨྲས་པ། བླ་ན་མེད་པའི་བྱང་ཆུབ་ཀྱི་སླད་དུ། རིང་མོ་ཞིག་ནས་བསགས་
པའི་དཀའ་ཐུབ་ཀྱི་ཕུང་པོ་ངོ་མཚར་ཅན་ཁྱོད་འདྲ་བའི་ཞབས་ཀྱི་རྡུལ་གཙང་མ་
དག་བྱེད་ ལྷའི་ཆུ་ བོ་ དང་ འདྲ་རྣམས་ཡང་ དག་ པར་བཏབ་པ་སྟེ། དེས་
བཅགས་ཤིང་རེག་པའི་ཁྱིམ་གནས་གང་ཡིན་པ་དེ་དག་ཁོ་ན་ཉིད། ངེས་པར་
བྱིན་རླབས་དང་ལྡན་པའི་ཁྱིམ་གྱི་མཆོག་ཡིན་པ་དེའི་ཕྱིར། དེ་རིང་བདག་གི་
ཁྱིམ་འདི་ཡང་ཡ་མཚན་བརྟེན་དུ་འོས་པའི་བཀྲ་ཤིས་པར་བྱས་སོ། ། ཞེས་
པའོ། ། དེ་བཞིན་དུ། གང་ཚེ་སྨོན་རྫོགས་དབང་གིས་སྔོན། ། བྱོན་པ་རྒྱལ་
བ་ཤཱཀྱ་ཐུབ། ། རིས་མེད་གཟིགས་པ་གང་ལྷུང་བ། ། ལྷུང་རྣམས་བསོད་
ནམས་ཀྱིས་མངོན་མཐོ། ཞེས་པ་ལྟ་བུ་ཡང་ངོ་། ། གཉིས་པ་བསྔགས་པ་ལ་



-
སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། 131 །
སྦྱར་བ་ནི། སྐྱོན་མེད་ལུས་ཅན་ཁྱོད་ཀྱི་ནི། ། ལག་པའི་འཁྲི་ཤིང་བར་དག་
ཏུ། ། ནུ་མ་རབ་རྒྱས་འདི་དག་གི། ། གོ་སྐབས་རྙེད་པར་འགྱུར་མ་ཡིན། །
སྐྱོན་གྱི་རྣམ་པ་ཅུང་ཟད་ཙམ་མེད་ཅིང་མཛེས་པ་ལ་སོགས་པའི་ཡོན་ཏན་དུ་མ་
དང་ལྡན་པའི་ལུས་ཅན་མ་ཞེས་བོད་ནས། ཁྱོད་ཀྱི་ལག་པའི་འཁྲི་ཤིང་ཡིད་
འོང་དཔྱིད་དང་མཐུན་པའི་བར་དག་ཏུ། ལང་ཚོ་དར་ལ་བབ་པས་དྲེགས་
པའི་འབུར་བ་མངོན་པར་མཐོ་བའི་ནུ་མའི་དཀྱིལ་འཁོར་རབ་ཏུ་རྒྱས་པ་འདི་
དག་གི་གོ་སྐབས་སམ། གནས་པའི་ཡུལ་རྙེད་པར་འགྱུར་བ་མ་ཡིན་ཏེ་ཤོང་བ་
མེད་དོ། ། ཞེས་པའོ། ། བཞི་པ་དོན་བསྡུ་ནི། ཞེས་པ་ཁྱད་པར་བརྗོད་པ་
ཡི། ། ལེགས་སྦྱར་དེ་དག་སྲིད་པ་ཉིད། ། འཇིག་རྟེན་ལུགས་ཀྱི་རྗེས་སུ་
ནི། ། འབྲང་བ་ཐམས་ཅད་མཛེས་པར་འགྱུར། ། ཞེས་སྨོས་པས་དཀའ་ཐུབ་
པའི་ཞབས་རྡུལ་གྱི་ཁྱད་པར་དང་། བུད་མེད་ནུ་མའི་ཁྱད་པར་བརྗོད་པའི་
ཚིག་ལེགས་པར་སྦྱར་བའི་དོན་ཅན་དེ་དག་ནི། འཇིག་རྟེན་ན་སྲིད་པ་ཙམ་
ཡིན་ལ། དེ་ལྟར་འཇིག་རྟེན་ལུགས་ཀྱི་རྗེས་སུ་འབྲང་བ་སྟེ་འཇིག་རྟེན་ཆོས་
ལུགས་དང་མཐུན་པའི་སྙན་ངག་མ་སྦྱོར་བ་འདི་དག་ནི་རིག་པས་གྲུབ་ཅིང་
མཁས་པ་དང་བླུན་པོ་ཐམས་ཅད་ལ་མཛེས་པར་འགྱུར་རོ། ། ཞེས་པའོ།
དཔེར་བརྗོད་པ་ཕྱི་མ་དེ་བཞིན་དུ། འདོད་མ་སེམས་ཀྱི་དུལ་བ་ལ། ། གདོང་
པའི་མཚན་རིས་ཨུཏྤལ་ལྟར། ། མཛེས་པའི་མིག་ཟུར་རིང་འཕེན་པ། ། རྣ་
བའི་བར་དུ་ག་ལ་རྫོགས། ། ཞེས་པ་ལྟ་བུ་ཡང་ངོ་། ། གཉིས་པ་བཟློག་པ་ཤར་
པ་ལ། མཚན་ཉིད། དཔེར་བརྗོད། མཇུག་བསྡུ་གསུམ་ལས། དང་པོ་ནི། །
འཇིག་རྟེན་འདས་ཤིང་བརྗོད་འདོད་ཀྱིས། ། དོན་གང་ཤིན་ཏུ་བཀོད་གྱུར་
པ། ། དེ་ཡིས་མཁས་པ་ཤིན་ཏུ་ནི། ། ཚིམ་གྱུར་ཅིག་ཤོས་མ་ཡིན་དཔེར། །
འདི་ལ་ཊཱིཀ་མཛད་སྔ་མ་འགའ་ཞིག་གིས། མཁས་པ་ཤར་ཕྱོགས་པ་ཚིམ་ལ།



132 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དེ་ལས་ཅིག་ཤོས་མི་མཁས་པ་ལྷོ་ཕྱོགས་པ་དགའ་བར་འགྱུར་པ་མ་ཡིན་ནོ་ཞེས་
དང་། འདོད་ལུགས་ཀྱི་དབྱེ་བ་ཙམ་མ་གཏོགས། ལྷོ་ཕྱོགས་པ་མི་མཁས་པར་
བསྒྲུབ་པ་ནི་མ་ཡིན་ཏེ། སློབ་དཔོན་ཆེན་པོ་དཔའ་བོ་ལ་སོགས་པའི་མཁས་པ་
ཇི་སྙེད་དོ། ། འོ་ན་འཁྲུལ་པ་མེད་པའི་བཤད་ཚུལ་ཇི་སྐད་ཅེ་ན། འཇིག་རྟེན་
ལ་ཡོངས་སུ་གྲགས་པའི་ལུགས་ལས་འདས་ཤིང་བརྒལ་བའི་ངག་ཁྱད་པར་ཅན་
ཞིག་བརྗོད་འདོད་ཀྱི་བློས། བརྗོད་བྱའི་དོན་གང་ཞིག་ཤིན་ཏུ་ཆེས་ལྷག་པའི་
ཚུལ་དུ། རྗོད་བྱེད་ཚིག་གི་ཕྲེང་བ་ཕུལ་བྱུང་དུ་བཀོད་པར་གྱུར་པ་དེ་ཡིས། །
ཤར་ཕྱོགས་ཀྱི་མཁས་པ་རྣམས་ཡིད་ཤིན་ཏུ་ཚིམ་ཞིང་དགའ་བར་འགྱུར་ལ།
དེ་ལས་ཅིག་ཤོས་ལྷོ་ཕྱོགས་པའི་འདོད་པ་ནི་མ་ཡིན་ཏེ། དཔེར་བརྗོད་ན།
ཞེས་པའོ། ། གཉིས་པ་དཔེར་བརྗོད་ལ་གཏམ་དང་བསྔགས་པ་གཉིས་ལས།
དང་པོ་ནི། དེང་ནས་བཟུང་སྟེ་བདག་གི་ཁྱིམ། ། ལྷ་ཡི་ཁྱིམ་བཞིན་བརྟེན་
པར་འོས། ། ཁྱོད་ཀྱི་ཞབས་རྡུལ་ལྷུང་བ་ཡིས། ། ཉེས་པ་དག་ནི་མ་ལུས་
བཀྲུས། ། དུས་དེང་ནས་བཟུང་སྟེ་གནས་སྐབས་ཀུན་ཏུ་བདག་གི་ཁྱིམ་འདི་ནི།
ལྷའི་ཁྱིམ་ གཞལ་མེད་ཁང་བཞིན་དུ་བརྟེན་པར་འོས་ཏེ། ཅི་ཞིག་སྙམ་ན།
སྐྱེས་བུ་དམ་པ་ཁྱོད་ཀྱི་ཞབས་རྡུལ་གཙང་ཞིང་དགེ་བ་བླ་ན་མེད་པ་བཏབ་ཅིང་
ལྷུང་བའི་མཐུ་ཡིས་ཁྱིམ་གྱི་སྐྱོན་དང་ཉེས་པའི་ཚོགས་དག་མ་ལུས་པ་ལྷག་མེད་
དུ་བཀྲུས་པ་སྟེ་སྦྱངས་ནས། རབ་ཏུ་ཆེ་བའི་ཡོན་ཏན་དང་ལྡན་པར་བྱས་པའི་
ཕྱིར་རོ། ། ཞེས་གཏམ་གྱི་མངོན་པར་བརྗོད་པ་ལ་ཕུལ་དུ་བྱུང་བའི་དཔེའོ། །
དེ་བཞིན་དུ། མི་མཇེད་འཇིག་རྟེན་འདིའི་འགྲོ་བ། ། སངས་རྒྱས་ཀུན་དང་
སྐལ་བ་མཉམ། ། དུས་གསུམ་རྣམ་པར་འདྲེན་གཙོ་བོས། ། རྗེས་སུ་ལེགས་
པར་བཟུང་བས་སོ། ། ཞེས་པ་འདི་ལྟ་བུ་ཡང་ངོ་། ། གཉིས་པ་བསྔགས་པ་ལ་
སྦྱར་བ་ནི། ཁྱོད་ཀྱི་ནུ་མ་འདི་ལྟ་བུར། ། རྣམ་པར་རྒྱས་པར་གྱུར་པ་འདི། །



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། 133
ངེས་པར་མ་བརྟགས་བྱེད་པོ་ཡིས། ། ནམ་མཁའ་དག་ནི་ཆུང་ངུར་སྤྲུལ། ། ཀྱེ་
ལང་ཚོ་ཅན་མ་ཉོན་ཅིག ཅེས་བོད་ནས། ཁྱོད་ཀྱི་ནུ་མའི་ཁུར་ལྷུན་པོ་ཟུང་དུ་
སྤྲུལ་པས་ཀྱང་མཚོན་དུ་མེད་པའི་ཆེ་བ་འདི་ལྟ་བུར་རྣམ་པར་རྒྱས་ཤིང་མངོན་
པར་མཐོ་བ་དམ་དུ་གྱུར་པ་འདི། དུས་རིང་ཞིག་ནས་གདོན་མི་ཟ་བར་འབྱུང་
བའི་ཚུལ་ལ་ངེས་པར་མ་བརྟག་སྟེ། བརྟག་པར་མ་བྱས་ནས་འཇིག་རྟེན་བྱེད་
པོ་ཚངས་པ་དེ་ཡིས། དང་པོ་ནམ་མཁའི་དཀྱིལ་འཁོར་དག་ནི་ཅུང་ཟད་ཆུང་
ངུར་སྤྲུལ་ཏེ་བརྩམས་པར་མ་ཟད་མོད། ད་ལྟ་ཁྱོད་ཀྱི་ནུ་མ་འདི་དག་ཤོང་བའི་
གནས་གང་ཡང་མ་དམིགས་སོ། ། ཞེས་བསྔགས་པ་བརྗོད་ལ་ཕུལ་བྱུང་དུ་སྦྱར་
བའོ། ། འདིར་སྣར་ཐང་པ་སཾ་གྷ་ཤྲཱིས། ནུ་མ་གནས་པའི་བྲང་གི་ས་དག་ནི་
ཚངས་པས་ཆུང་ངུར་སྤྲུལ་བས་ནུ་མ་མ་ཤོང་བར་གྱེན་དུ་པོར་གནས་ཞེས་པ།
དེ་ལྟ་ན་འཇིག་རྟེན་སྤྱི་ལུགས་དང་མཐུན་པ་ཙམ་དུ་འགྱུར་གྱི། སྐབས་འདིའི་
སྦྱོར་བ་དང་མ་འབྲེལ་ལོ། ། དེ་བཞིན་དུ། མཐའ་དག་སེམས་ཀྱི་ཆོམ་རྐུན་
དུ། ། སྐྱེས་པའི་འཇིག་རྟེན་བགྲོད་པ་ལ། ། གཡོ་བའི་རི་མོར་རིང་བ་
ཅན། ། མིག་ཟུར་སྲིད་གསུམ་གྱིས་མི་རྫོགས། ། ཞེས་པ་ལྟ་བུ་ཡང་ངོ་། །
གསུམ་པ་མཇུག་བསྡུ་བ་ནི། འདི་ནི་ཧ་ཅང་བརྗོད་པས་ན། ། གོ་ཌཱ་པ་ལ་
མཛེས་པར་བརྗོད། ། འཇུག་པ་སྔ་མ་གཞན་གྱི་ནི། ། ལམ་ལ་སྙིང་པོ་ཉིད་དུ་
བཤད། ། དེ་མ་ཐག་ཏུ་བརྗོད་པའི་སྙན་ངག་གི་སྦྱོར་བ་འདི་ནི་ཧ་ཅང་ཕུལ་དུ་
བྱུང་བ་བརྗོད་པས་ན། ཤར་ཕྱོགས་གོ་ཌཱ་པའི་ལམ་ལ་ཤིན་ཏུ་མཛེས་པར་
བརྗོད་པ་ཡིན་ལ། ཚིག་གི་འཇུག་པ་འདི་ལས་སྔ་མར་བསྟན་པ། དཀའ་ཐུབ་
ཕུང་པོ་ཁྱོད་འདྲ་ཡི། ། ཞེས་སོགས་ནི། གཞན་གྱི་ལམ་སྟེ་ལྷོ་ཕྱོགས་བེ་དནྟའི་
ལུགས་ལ་སྙིང་པོའམ་སྲོག་ཉིད་དུ་བཤད་དོ། ། ཅེས་པའོ། །
བཅུ་པ་ཏིང་ངེ་འཛིན་གྱི་ཡོན་ཏན་ལ་གསུམ། མཚན་ཉིད་ཀྱི་མདོར་



134
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བསྟན། དཔེར་བརྗོད་ཀྱི་རྒྱས་བཤད། བསྟོད་པས་མཇུག་བསྡུ་བའོ། ། དང་
པོ་ནི། གཞན་གྱི་ཆོས་དེ་ གཞན་དག་ལ། ། འཇིག་རྟེན་ལུགས་ཀྱི་རྗེས་
འབྲངས་ནས། ། གང་དུ་ཡང་དག་འཛིན་བྱེད་པ། ། ཏིང་ངེ་འཛིན་དུ་བརྗོད་
དེ་དཔེར། ། ཆོས་ཅན་གཞན་ལ་ཡོད་པའི་ཁྱད་པར་གྱི་ཆོས་དེ་ཆོས་ཅན་དེ་
ལས་གཞན་པ་དག་ལ། འཇིག་རྟེན་ལུགས་ཀྱི་རྗེས་སུ་འབྲང་བ་སྟེ། དེ་དག་
དང་མཐུན་པར་བཀོད་ནས། ཚིག་སྦྱོར་གང་དུ་དེའི་རྗོད་བྱེད་ཀྱི་སྒྲ་ཡང་དག་
པར་འཛིན་པར་བྱེད་པ་དེ་ནི། ཏིང་ངེ་འཛིན་ཞེས་བྱ་བའི་ཡོན་ཏན་དུ་བརྗོད་
དེ་དཔེར་ན་ཞེས་པའོ། ། གཉིས་པ་དཔེར་བརྗོད་ཀྱིས་རྒྱས་པར་བཤད་པ་ལ་
གཉིས། སྤྱིར་བསྟན་པ་དང་། བྱེ་བྲག་ཏུ་བཤད་པའོ། ། དང་པོ་ནི། ཀུ་མུ་
ད་ནི་མིག་འཛུམ་ཞིང་། ། པདྨ་དག་ཀྱང་མིག་འབྱེད་ཅེས། ། མིག་གི་བྱ་བ་
བཀོད་པ་ལས། ། དེ་ཡི་རྗོད་བྱེད་སྒྲ་དག་ཐོབ། ། ཉི་མ་ཤར་བ་ན། མེ་ཏོག་
ཀུ་མུ་ད་ནི་ཁ་ཟུམ་པ་ལ། མིག་འཛུམ་ཞེས་བཏགས་ཤིང་། པདྨ་དག་ཀྱང་ཁ་
འབྱེད་པ་ལ། མིག་འབྱེད་ཅེས། མིག་གི་ཆོས་འབྱེད་འཛུམ་གྱི་བྱ་བ་དེ། མིག་
ལས་གཞན་པའི་དངོས་པོ་ཀུ་མུ་ད་ནས་པདྨ་ལ་བཀོད་པ་ལས། དེ་ཡི་རྗོད་བྱེད་
མིག་འབྱེད་འཛུམ་གྱི་སྒྲ་དག ཆོས་ཅན་ཀུ་མུ་ད་སོགས་གཉིས་པོ་དེ་དག་ཐོབ་
ཅིང་མཛེས་པར་འགྱུར། འདིའི་སེམས་མེད་ཀྱི་དངོས་པོ་ལ། སེམས་ལྡན་མིག་
འབྱེད་འཛུམ་གྱི་ཆོས་སུ་བཅུག་པས་ན་ཏིང་ངེ་འཛིན་གྱི་ཡོན་ཏན་ནོ། ། དེ་
བཞིན་དུ། བདུད་རྩི་རབ་ཏུ་སྦྱིན་པ་ལ། ། དཀར་བའི་འཛུམ་གཤེར་ཟླ་བ་
བྱོན། མིག་སྨན་ཆར་རྒྱུན་བསྐམ་པ་ཡི། ། མུན་པའི་ཚོགས་རྣམས་འབྲོས་པར་
བྱེད། ། ཅེས་པ་འདི་ལྟ་བུ་ཡང་ངོ་། ། གཉིས་པ་བྱེ་བྲག་ཏུ་བཤད་པ་ལ་གཉིས།
ཆོས་གཅིག་ཏུ་བཀོད་པའི་ཏིང་ངེ་འཛིན་དང་། ཆོས་དུ་མ་བཀོད་པའི་ཏིང་ངེ་
འཛིན་ནོ། ། དང་པོ་ལ། རྒྱུ་མཚན་དང་། དཔེར་བརྗོད་དངོས་ལས། དང་



135
སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། །
པོ་ནི། ནབྷཱུ་ཏ་དང་ཨུགཱཎ། ། སྐྱུགས་སོགས་ཕལ་བར་འཇུག་བསྟན་པ། །
ཤིན་ཏུ་མཛེས་ཏེ་གཞན་དུ་ནི། ། གྲོང་པ་ཉིད་ཀྱི་ནུས་པ་བསྟན། ། ནབྷཱུ་ཏ་
ཞེས་པ་དང་ཨུཀཱིརྱ་ཞེས་པའི་སྒྲ་འདི་གཉིས་ཀ་སྐྱུགས་པ་ལ་འཇུག་པས། འདིར་
གཙོ་བོ་འམ་དངོས་བུད་མེད་སྐྱུགས་པ་ལ་བརྗོད་རྒྱུ་ཡིན་ཀྱང་། དེ་བསྒྲིབས་
ནས། སྐྱུགས་པ་ལ་སོགས་པའི་ཚིག་དེ་ཕལ་བའམ་བཏགས་པ་པདྨ་དང་ཉི་མ་
ལ་འཇུག་པའི་སྦྱོར་བ་ལ་བསྟན་པ་ནི། ཏིང་ངེ་འཛིན་གྱི་རྒྱུན་ཤིན་ཏུ་མཛེས་ཏེ།
དེ་ལས་གཞན་དུ་བུད་མེད་སྐྱུགས་སོ་ཞེས་པའི་དོན་དུ་སྦྱར་ན་ནི། ངག་དེ་གྲོང་
པའི་ཚིག་རང་དགའ་བ་ཉིད་ཀྱི་ནུས་པ་བསྟན་ནས་ངེས་པར་མི་མཛེས་པས་སྤང་
བར་བྱའོ། ། གཉིས་པ་དཔེར་བརྗོད་པ་དངོས་ནི། པདྨས་ཉི་ཟེར་སྐྱུགས་པ་
རྣམས། ། འཐུངས་ནས་རྡུལ་དམར་སྐྱུགས་པ་ཡི། ། ཁ་ཡི་དག་བྱེད་ཟེར་མ་
རྣམས། ། ཤིན་ཏུ་སྐྱུག་པར་བྱེད་པ་བཞིན། ། ཞེས་པ་མཛེས་ཏེ་མི་མཛེས་
པ། ། ཆུང་མ་སྐྱུག་པར་བྱེད་ཅེས་པའོ། ། ཞེས་པ་སྟེ། རང་གི་ཆུང་མས་ཆང་
བག་མེད་དུ་བཏུང་ནས་ར་རོ་བར་གྱུར་ཏེ། མང་དུ་སྐྱུགས་པ་ལས་ཁ་ཆུ་འཐོར་
བ་དེ་ལྟ་བུ་བརྗོད་བྱར་བྱས་ཏེ། རྗོད་བྱེད་ནི་པདྨས། ཉི་མའི་དཀྱིལ་འཁོར་གྱི་
ཉི་ཟེར་སྐྱུགས་པ་རྣམས་བག་མེད་དུ་འཐུངས་པས་བྱེ་ཞིང་རྒྱས་པའི་གེ་སར་གྱི་
རྡུལ་དམར་པོ་ལང་ལོང་དུ་སྐྱུགས་པ་ཁ་ཡི་དག་བྱེད་དེ་ཆུའི་ཟེར་མ་རྣམས་ཀྱང་
ཤིན་ཏུ་མང་པོ་སྐྱུག་པར་བྱེད་པ་བཞིན་ནོ། ། ཞེས་ཚུལ་དེ་རྣམས་སུ་བརྗོད་པ་
ནི་སྙན་ངག་ལ་མཛེས་ཏེ། མི་མཛེས་པ་ནི་ཆང་བག་མེད་དུ་བཏུང་བ་ལས།
བདག་གི་ཆུང་མ་བཟི་བཟི་པོར་གྱུར་ཏེ། ཉག་ཉོག་ཏུ་སྐྱུག་པར་བྱེད་དོ། །
ཞེས་དངོས་སུ་བརྗོད་ན་ཤིན་ཏུ་མི་མཛེས་པས་སྤང་བྱའོ། ། འདིར་ཡང་ཉི་མའི་
དཀྱིར་འཁོར་ལས་འོད་ཟེར་བྱུང་བ་ལ་ཉི་ཟེར་སྐྱུགས་པ་ཞེས་པ་དང་། ཉི་ཟེར་
གྱིས་པདྨ་ཁ་ཕྱེ་སྟེ་གེ་སར་གྱི་རྡུལ་དམར་འཐུལ་བ་ལ། པདྨས་ཉི་ཟེར་འཐུངས་



136 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
ནས་རྡུལ་དམར་སྐྱུགས་ཅེས་སེམས་མེད་ཀྱི་དངོས་པོ་ལ་སེམས་ལྡན་སྐྱུགས་པ་
གཅིག་པུའི་ཆོས་བཅུག་པས། ཆོས་གཅིག་བཀོད་པའི་ཏིང་ངེ་འཛིན་གྱི་ཡོན་
ཏན་ནོ། ། དེ་བཞིན་དུ། རབ་ཏུ་དྭངས་པའི་སྟོན་གྱི་མཁའ། ། དྲི་མ་མེད་
པརབཀྲུས་པ་ཡི། ། དག་པའི་བདག་ཉིད་ཨཱ་ག་སྐྱ། ། ཆུ་རྣམས་དུག་མེད་
གཙང་མར་བཀྲུས། ། ཞེས་པ་འདི་ལྟ་བུ་ཡང་ངོ་། ། གཉིས་པ་ཆོས་དུ་མ་
བཀོད་པའི་ཏིང་ངེ་འཛིན་ལ། འདོད་ཚུལ། དཔེར་བརྗོད། དོན་བཤད་
གསུམ་ལས། དང་པོ་ནི། ཅིག་ཅར་ཉིད་དུ་ཆོས་དུ་མ། ། བཀོད་པ་དག་ཀྱང་
འདོད་དེ་དཔེར། ། ཏིང་ངེ་འཛིན་གྱི་སྐབས་འདིར། སྔར་བསྟན་པ་དེ་དག་
ཏུ་མ་ཟད་དངོས་པོ་གཅིག་ལ་དུས་ཅིག་ཅར་ཉིད་དུ། དངོས་པོ་གཞན་ལ་
གནས་པའི་ཆོས་ དུ་མ་ ཉིད་བཀོད་ པ་ དག་ ཀྱང་ འདོད་དོ། ། ཞེས་ པའོ།
གཉིས་པ་དཔེར་བརྗོད་ནི། ལྕི་བའི་མངལ་ཁུར་གྱིས་ངལ་ཞིང་། ། འཁུན་
པར་བྱེད་པ་སྤྲིན་གྱི་ཕྲེང་། ། འདི་དག་གཡོ་མེད་སྟེང་གི་ནི། ། ཕང་པ་དག་ཏུ་
ཡང་དག་ཉལ། ། ཤིན་ཏུ་ལྕི་བའི་ཆུ་ཡི་མངལ་ཆེན་པོའི་ཁུར་གྱིས་ཡོངས་སུ་
ངལ་ཞིང་། འཁུན་པར་བྱེད་པའི་འབྲུག་སྒྲ་ཟབ་མོར་འབྱིན་པ་ཆར་སྤྲིན་གྱི་
ཕྲེང་བ་གློག་རབ་འགྱུ་བའི་སྒེག་པས་དམར་བ་འདི་དག་ནི། གཡོ་མེད་དེ་ནམ་
མཁའ་འམ་རི་བོའི་སྟེང་གི་ཕང་པ་དག་ཏུ་ཡང་དག་ཉལ་ལོ། ། ཞེས་པའོ། །
གསུམ་པ་དོན་བཤད་པ་ནི། གྲོགས་མོའི་ཕང་པར་ཉལ་བ་དང་། ། འཁུན་
དང་ལྕི་བ་ཉིད་དང་ངལ། ། ཞེས་པ་འདི་ནི་མངལ་ལྡན་མའི། ། ཆོས་མང་པོ་
རྣམས་གཞན་ལ་བསྟན། ། དེ་ཡང་མངལ་ཁུར་གྱིས་དུབ་སྟེ་གྲོགས་མོ་འགའ་
ཞིག་གི་ཕང་པར་ཉལ་བ་དང་། འཁུན་བུའི་སྐད་འདོན་པ་དང་། ལུས་ལྕི་བར་
གྱུར་པ་ཉིད་དང་། དེས་ངལ་ཞེས་པ་ལ་སོགས་པའི་ཚིག་འདིར་ནི་བུད་མེད་
མངལ་ལྡན་མའི་སྦྲུམ་མའི་གནས་སྐབས་ཀྱི་ཆོས་མང་པོ་རྣམས། དེ་ལས་གཞན་



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། ། 137
པ་སྤྲིན་གྱི་ཕྲེང་བ་ལ་བསྟན་ཅིང་བཀོད་པས་ན་ཆོས་དུ་མ་བཀོད་པའི་ཏིང་ངེ་
འཛིན་གྱི་ཡོན་ཏན་ནོ། ། དེ་བཞིན་དུ། འོད་ཟེར་སྟོང་གི་རླབས་ལྡན་
པས། ། པདྨ་ཅན་རྣམས་དབུགས་ཕྱུང་སྟེ། ། མཚན་མོས་ལོང་བར་བྱས་པ་
འདའ། ། རྣམ་པར་རྒྱས་པའི་མིག་རབ་ཕྱེ། ། ཞེས་པ་ལྟ་བུའང་ངོ༌། །
གསུམ་པ་བསྟོད་པའི་མཇུག་བསྡུ་བ་ནི། ཏིང་འཛིན་ཞེས་བྱའི་ཡོན་ཏན་
གང་། ། འདི་ནི་སྙན་ངག་བདོག་ཀུན་ཏེ། ། སྙན་ངག་མཁན་པོ་དོན་མཐུན་
གྱི། ། ཚོགས་ཀྱང་འདི་ཉིད་རྗེས་སུ་འབྲང་། ། ཏིང་ངེ་འཛིན་ཞེས་བྱ་བའི་
ཡོན་ཏན་གང་ཡིན་པ་འདི་ནི། སྙན་ངག་ཐམས་ཅད་ཀྱི་ནང་ནས་བདོག་ཀུན་
ཏེ། གཅེས་པའི་ནོར་བུ་ལྟ་བུ་ཡིན་ལ། དེའི་ཕྱིར་སྙན་ངག་མཁན་པོ་གཅིག་ཏུ་
མ་ཟད་མཁས་པ་ཐམས་ཅད་དོན་མཐུན་ཏེ་ཚོང་པའི་ཚོགས་དང་འདྲ་བ་རྣམས་
ཀྱང་། ཚིག་སྦྱོར་གྱི་མཆོག་ཏིང་ངེ་འཛིན་ཞེས་བྱ་བའི་ཡོན་ཏན་གྱི་ནོར་ཟད་མི་
ཤེས་པ་འདི་ཉིད་ཀྱི་རྗེས་སུ་འབྲང་ཞིང་དོན་དུ་གཉེར་བས་ན། འདི་ནི་ལྷོ་ཤར་
གཉིས་ཀ་ཐུན་མོང་དུ་འཇུག་པའི་ལམ་ཁྱད་པར་ཅན་ཡིན་ཏེ། འདོད་གཞུང་
ཐ་དད་པ་མེད་དོ། ། །
གསུམ་པ་བཤད་ཟིན་སྤྱིའི་མཇུག་བསྡུ་བ་ནི། དེ་ལྟར་རང་བཞིན་
བརྟགས་པ་ལས། ། ལམ་ནི་དེ་གཉིས་རྣམ་པར་ཕྱེ། ། དེ་དག་དབྱེ་བ་སྙན་
ངག་མཁན། ། སོ་སོ་ལ་གནས་བརྗོད་མི་ནུས། ། བུར་ཤིང་འོ་མ་བུར་སོགས་
ཀྱི། ། མངར་བ་ཉིད་ཀྱིས་ཁྱད་པར་ཆེ། ། དེ་ལྟ་མོད་ཀྱི་དེ་བརྗོད་པར། །
དབྱངས་ཅན་མས་ཀྱང་ནུས་མ་ཡིན། ། དེ་ལྟར་སྔར་བསྟན་སྦྱར་བ་ལ་སོགས་པ་
དེ་རྣམས་ནི། མཁས་པ་སོ་སོའི་ཀུན་སློང་གི་བསམ་པའི་རང་བཞིན་བརྟགས་
པ་ལས། གྲུབ་མཐའ་ཐ་དད་པ་བི་དགྷ་དང། གོ་ཌཱ་པའི་ལམ་དེ་གཉིས་སུ་རྣམ་
པར་ཕྱེ་ཞིང་བསྟན་པ་ཡིན་ལ། དེ་དག་གི་དབྱེ་བ་ཕྲ་ཞིང་རྒྱས་པ་ནི། འདས་



138 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
མ་འོངས་ད་ལྟ་དུས་གསུམ་གྱི་སྙན་ངག་མཁན་སོ་སོའི་སྙིང་དང་ཞལ་ལ་གནས་
པའི་བྱེ་བྲག་མཐའ་ཡས་པ་དེའི་ཕྱིར། འདིར་བརྗོད་པར་མི་ནུས་ཏེ། དཔེ་ཇི་
ལྟར་ན། བུར་ཤིང་དང་། འོ་མ་དང་། བུ་རམ་ལ་སོགས་པ་རྣམས་ཀྱི་མངར་
བགཅིག་པུའི་རིགས་ཀྱི་ཁྱད་པར་ཤིན་ཏུ་ཆེ་བ་དེ་ལྟ་བུའི་བྱེ་བྲག་མ་ལུས་པ་
བསྟན་དུ་ག་ལ་ནུས་མོད་ཀྱི། དེ་བཞིན་དུ། སྙན་ཚིག་གི་ཚུལ་ཇི་སྙེད་པ་དེ་
སྙེདཀྱི་དབྱེ་བ་ཡོངས་སུ་རྫོགས་པ་བརྗོད་པ་ནི། ངག་གི་ལྷ་མོ་དབྱངས་ཅན་
མས་ཀྱང་ནུས་པ་མ་ཡིན་ན། དབྱུག་པ་ཅན་བདག་གིས་ནི་ཅི་ཞིག་ནུས་ཏེ་མི་
ནུས་སོ། ། ཞེས་པའོ། ། །
གསུམ་པ་སྙན་ངག་གི་རྒྱུ་བཤད་པ་ལ། ཕུན་སུམ་ཚོགས་པའི་རྒྱུ། སྣོད་
དུ་རུང་བའི་རྒྱུ། རྒྱུ་དེ་ལྡན་གྱི་ཕན་ཡོན་བསྟན་པ་དང་གསུམ་ལས། དང་པོ་ནི།
རང་བཞིན་གྱིས་གྲུབ་སྤོབས་པ་དང་། ། མང་དུ་ཐོས་པ་དྲི་མེད་དང་། །
མངོན་པར་སྦྱོར་བ་མི་དམན་པ། ། སྙན་ངག་ཕུན་སུམ་ཚོགས་པའི་རྒྱུ། །
ལེགས་བཤད་ཀྱི་ཚུལ་སྔོན་དུ་གོམས་པའི་མཐུ་ལས། ཚེ་འདིར་སྦྱངས་པའི་
སྟོབས་ལས་ལྟོས་པ་མེད་པར་རང་བཞིན་གྱིས་གྲུབ་པའི་སྤོབས་པ་སྟེ་སྐྱེ་བས་ཐོབ་
པའི་ཤེས་རབ་ཟབ་མོ་དང་། སྤྱིར་ཤེས་བྱའི་གནས་གང་ལ་ཡང་མཐོང་བ་དང་
ཐོས་པ་རྒྱ་ཆེ་ཞིང་། ཁྱད་པར་སྔོན་བྱུང་བའི་གཏམ་རྒྱུད་དང་། རྒྱ་བོད་ཀྱི་
མཁས་པས་སྦྱར་པའི་སྙན་ངག་གི་བསྟན་བཅོས་རྣམས་དང་། མིང་གི་མངོན་
བརྗོད་དང་། ཟློས་གར་ལ་སོགས་པའི་ལེགས་བཤད་ཀྱི་ཚོགས་མང་དུ་ཐོས་
ཤིང་། དེ་དག་ཀྱང་འཁྲུལ་པ་དང་ཐེ་ཚོམ་གྱི་དྲི་མ་མེད་པར་ཡོངས་སུ་དག་པ་
དང་། རིག་པའི་གནས་སེམས་པ་དང་གོམས་པ་ལ་མངོན་པར་སྦྱོར་བའི་གུས་
སྦྱོར་དང་རྟག་སྦྱོར་གྱི་བརྩོན་འགྲུས་མི་དམན་པ་སྟེ། དེ་གསུམ་ནི་སྙན་ངག་གི་
རིགས་ཚུལ་ཕུན་སུམ་ཚོགས་པ་རྒྱུད་ལ་རྟོགས་པའི་རྒྱུ་ཐུན་མོང་མ་ཡིན་པའོ། །



སྙན་གཞུང་གི་ལེའུ་དང་པོའི་རྒྱ་ཆེར་འགྲེལ་པ། 139
གཉིས་པ་སྣོད་དུ་རུང་བའི་རྒྱུ་ནི། གལ་ཏེ་སྔོན་གྱི་བག་ཆགས་ཡོན་ཏན་གྱི། །
རྗེས་འབྲེལ་སྤོབས་པ་རྨད་བྱུང་མེད་པ་ལའང་། ། ཐོས་དང་འབད་པ་དག་གིས་
ངག་བསྟན་ན། ། ཅི་ཞིག་ལྟར་ཡང་ངེས་པར་རྗེས་འཛིན་བྱེད། ། གལ་ཏེ་སྔོན་
སྦྱངས་བག་ཆགས་སད་པའི་ཡོན་ཏན་གྱི་རྗེས་སུ་འབྲེལ་བ་ལས་བྱུང་བ་སྐྱེས་
སྟོབས་ཀྱི་ཤེས་རབ་ཆེན་པོའི་སྤོབས་པ་རྨད་དུ་བྱུང་བ་མེད་པས། སྙན་ངག་
ཕུན་སུམ་ཚོགས་པའི་རྒྱུ་དང་པོ་མ་གྲུབ་པའི་གང་ཟག་ལའང་། རྒྱུ་གཉིས་པ་
ཐོས་པ་དང་། རྒྱུ་གསུམ་པ་འབད་པ་དག་གི་སྒོ་ནས། སྙན་ངག་གི་རིག་པ་
གུས་པས་བསྟན་ན། དབང་པོའི་ཁྱད་པར་ཅི་ཞིག་ལྟར་ཡང་། ངེས་པར་རྗེས་
སུ་འཛིན་པ་སྟེ་སྙན་ངག་ཤེས་པའི་སྐལ་བ་དང་ལྡན་པར་བྱེད་དོ། ། གསུམ་པ་
རྒྱུ་དེ་ལྡན་གྱི་ཕན་ཡོན་ནི། དེ་ཕྱིར་གྲགས་འདོད་རྣམས་ཀྱིས་རྟག་ཏུ་ནི། །
སྙོམ་ལས་མེད་པར་རིམ་པས་དབྱངས་ཅན་བསྟེན། ། སྙན་ངག་ཆུང་ངུ་ལ་ཡང་
ངལབྱས་མི། ། མཁས་པའི་མདུན་ས་དག་ཏུ་འདུག་ལ་དབང་། ། དེ་ལྟར་
སྙན་ངག་གི་རིག་པར་བསྟེན་ན་ངེས་པར་མཁས་པ་ཉིད་དུ་རྗེས་སུ་འཛིན་པ།
དེའི་ཕྱིར་མཁས་པའི་སྙན་པ་དང་གྲགས་པ་ལ་འདོད་པའི་སྐྱེ་བོ་རྣམས་ཀྱིས་དུས་
རྟག་ཏུ་ལེ་ལོ་དང་སྙོམ་ལས་མེད་པར། ཐོས་བསམ་དང་འབད་པ་དྲག་པོ་བར་
མ་ཆད་པའི་རིམ་པས་དབྱངས་ཅན་ཏེ། སྙན་ཚིག་རིག་པའི་གཙུག་ལག་འདི་
དག་བསྟན་པར་བྱ་ཞིང་། ཡང་ན་ཤེས་རབ་ཀྱི་ལྷ་མོ་དབྱངས་ཅན་མ་གུས་པས་
བསྟེན་པར་བྱ་སྟེ། གསེར་འོད་དམ་པའི་ལེའུ་བཅོ་ལྔ་པ་ལས། གཙུག་ལག་
ཀུན་ལ་མཁས་ཤིང་ཚིག་སྦྱོར་བའི་རྒྱུན་ལ་གསལ་ཞིང་ཐོགས་པ་མེད་པར་གྲུབ་
པར་འདོད་པས་བསམ་པ་ངེས་ཤིང་གུས་པའི་སེམས་ཀྱིས་ལྷ་མོ་དབྱངས་ཅན་
སྤྱན་དྲངས་པའི་ཚིག་འདི་བརྗོད་པར་བྱའོ། ། ཞེས་སོགས་གསུངས་སོ། ། དེ་
ལདགོས་པ་ཅི་ལྟ་བུ་ཞེ་ན། སརྒས་བཅིངས་པའི་སྙན་ངག་ཆེན་པོའི་སྒོ་ནས།



140
བསྔགས་འོས་རྣམས་ལ་བསྟོད་པ་དང་། བསྟན་པའི་སླད་དུ་ཆོས་དང་ལེགས་
བཤད་རྩོམ་པ་ལ་སོགས་པའི་བྱ་བ་ཞུགས་ན་ལྟ་སྨོས་ཀྱང་ཅི་དགོས། སྙན་ངག་
ཆུང་ངུ་ཙམ་ཞིག་རྩོམ་པ་ལ་ཡང་ཡིད་གཞུང་པ་དང་། ལྷག་པར་སྤྲོ་བ། གྲོང་
ཚིག་ལ་སོགས་པ་སྐྱོན་ཕྲ་མོས་ཀྱང་མ་རེག་ཅིང་། ཉམས་འགྱུར་རྨད་དུ་བྱུང་
བའི་སྦྱོར་བ་ལ། སྒོ་གསུམ་ཐ་མལ་དུ་མ་ལུས་པར་ངལ་བ་སྟེ་འབད་པ་བྱས་ན།
བྱེད་པ་པོའི་མི་དེ་ཉིད་རྨོངས་ པ་ ཕྱུགས་ ཀྱི་ངང་ཚུལ་ རིང་དུ་བཏང་ནས།
མཁས་པའི་འདུན་ས་ཆེན་པོ་དག་ཏུ་འདུག་པ་ལ་དབང་བ་སྟེ་མཁས་པའི་གོ་
འཕང་ཐོབ་པ་ལ་གདོན་མི་ཟའི་ཞེས་པའི་ཐ་ཚིག་གོ། སྙན་ངག་གི་མེ་ལོང་ལས།
ལམ་རྣམ་པར་ ཕྱེ་བ་ཡོངས་ སུ་བཅད་ པ་ སྟེ་ལེའུ་དང་པོའི་རྒྱ་ཆེར་འགྲེལ་
པའོ། ། ལེའུ་དང་པོའི་ཊིཀྐ་ཚིག་གཅིག་མ་ལུས་པ་སཾགྷ་ཤྲཱིའི་སྙན་ངག་གི་ཊཱིཀྐའི་
ལེའུ་དང་པོར་བཀོད་པ་གྲུབ་བོ། ། ། །
༄༅ ། ། སྙན་གཞུང་གི་ལེའུ་གཉིས་པ་ཐུན་མོང་གི་
དོན་རྒྱན་སོ་ལྔ་རྒྱ་ཆེར་འགྲེལ་པ།
སྟོང་ཉིད་སྙིང་རྗེ་དབྱེར་མེད་སྣ་ཚོགས་རྒྱུད་ལྡན་རོ་ཡི་མཛོད་གྱུར་
པས། ། མཁའ་ཁྱབ་བྱང་ཆུབ་སྙིང་པོར་མྱོས་པའི་རང་བཞིན་ཕ་མཐའ་དང་
བྲལ་བ། ། དག་པ་དོན་དམ་མི་ཟད་རྒྱན་གྱི་འཁོར་ལོ་འཕགས་པའི་མཚོན་བྱ་
མཆོག ། སྒྱུར་བས་མ་རིག་རྩ་བ་འཇོམས་བྱེད་རྡོ་རྗེ་རྣོན་པོར་ཡང་བཏུད་
དེ། ། རབ་ཞི་ཆོས་ཀྱི་སྤྲིན་ལྔའི་དབྱངས་ལྡན་མ། ། སྙན་འགྱུར་རིག་པའི་བདེ་
འཐུང་རྒྱས་པ་ཡི། ། རྨོངས་པའི་ནད་ཆེན་འབྲོས་དང་ཐམས་ཅད་མཁྱེན། །
གསོ་བྱེད་འཆི་བ་མེད་པའི་བཅུད་དུ་ལེན། ། མཁས་རྣམས་སྙིང་ལ་ཐུན་མོང་དུ།
བསིལ་བའི་ཚིག་རྒྱན་ནོར་བུ་ཡི། ། དོ་ཤལ་ཟླ་འོད་རབ་འབར་བ། ། དྲི་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ།
141
མེད་ཚར་དུ་དངར་བར་བྱ། །
ད་ནི་གཉིས་པ་ཐུན་མོང་གི་རྒྱན་བཤད་པ་ལ་གཉིས། སྤྱིར་བསྟན་པ་
དང་བྱེ་བྲག་ཏུ་བཤད་པའོ། ། དང་པོ་ནི། སྙན་ངག་མཛེས་པར་བྱེད་པ་
ཡི། ། ཆོས་རྣམས་རྒྱན་ཞེས་རབ་ཏུ་བརྗོད། ། དེ་ནི་ད་ལྟའང་རྣམ་རྟོག་སྟེ།
དེ་དག་མ་ལུས་སུས་འཆད་ནུས། ། འོན་ཀྱང་རྣམ་རྟོག་ས་བོན་ནི། ། སྔོན་གྱི་
སློབ་དཔོན་རྣམས་ཀྱིས་བསྟན། ། དེ་ཉིད་རབ་ཏུ་ལེགས་སྦྱར་ཕྱིར། ། ཡོངས་
སུ་ངལ་འདི་བདག་གིའོ། ། གང་གི་ཚིགས་བཅད་དང་། ལྷུག་པ་དང་། སྤེལ་
མགསུམ་ནི་སྙན་ངག་གི་ལུས་ཡིན་ལ། དེ་མཛེས་པར་བྱེད་པའི་ཁྱད་པར་གྱི་
ཆོས་རྣམས་ལ་སྙན་ངག་གི་རྒྱན་ཞེས་རབ་ཏུ་བརྗོད་དེ། དེ་དག་གི་ཚུལ་རྣམ་པ་
སྣ་ཚོགས་པ་དག་ནི། སྙན་ངག་མཁན་རྣམས་ཀྱིས་སྔར་བསྟན་པར་མ་ཟད།
ད་ལྟའང་རྣམ་པར་རྟོག་པའི་སྤྲོས་པ་ལས་གསར་དུ་འབྱུང་བ་སྟེ། དེའི་ཕྱིར་
དཔག་པའི་མཐའ་མི་དམིགས་ན། དེ་དག་མ་ལུས་པ་ཡོངས་སུ་རྫོགས་པ་
རྣམས་སུས་འཆད་ནུས་ཏེ་མི་ནུས་མོད། འོན་ཀྱང་རྒྱན་གྱི་རྣམ་པར་རྟོག་པ་ཇི་
སྙེད་པ་དེ་སྙེད་བསྐྱེད་པའི་ས་བོན་ཙམ་ནི། བྱེ་བྲག་སོ་སོའི་ནང་ཚན་གྱི་རིགས་
སུ་འདུ་བར་བསྡུས་ན། སྔོན་གྱི་སློབ་དཔོན་རྣམས་ཀྱིས་སྙན་ངག་གི་མཚན་
ཉིད་དུ་བཤད་ཅིང་བསྟན་ལ། དེ་ཉིད་དོན་གཉེར་ཀུན་ལ་ཕན་པ་འདོམས་
པར་བཞེད་དེ། ཚིག་དོན་རྣམས་རབ་ཏུ་ཕྱེ་སྟེ་ཉུང་ངུ་གསལ་རྫོགས་ཀྱི་ཚུལ་དུ་
ལེགས་པར་སྦྱར་ནས་གཏན་ལ་དབབ་པའི་ཕྱིར། མཁས་པ་རྣམས་ཡོངས་སུ་
ངལ་གསོ་བར་བྱེད་པའི་ཐེག་པའི་ཁུར་ཆེན་པོར་གྱུར་པ་སྙན་ངག་གི་བསྟན་
བཅོས་མེ་ལོང་དུ་གྲགས་པ་འདི་དབྱུག་པ་ཅན་བདག་གིས་བྱས་པའོ། ། འདི་
ཡན་ཚིག་གཅིག་མ་ལུས་པར། སངྒྷ་ཤྲཱིས་ཊིཀར་བཀོད་གྲུབ། འདི་མན་ད་བཀོད་རྒྱུ།
གཉིས་པ་བྱེ་བྲག་ཏུ་བཤད་པ་ལ། མཚམས་སྦྱོར་དང་བཅས་ཏེ་འཆད་པར་



142 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དམ་བཅའ་བ་དང་། བཤད་ཚུལ་དངོས་བསྟན་པ་གཉིས་ལས། དང་པོ་ནི།
ལམ་ནི་རྣམ་པར་དབྱེ་དོན་དུ། ། རྒྱན་འགའ་ཞིག་ནི་སྔར་ཡང་བསྟན། ། ཐུན་
མང་དག་ཏུ་རྒྱན་གྱི་ནི། ། རིགས་གཞན་རབ་ཏུ་བསྟན་པར་བྱ། ། བསྟན་
བཅོས་འདིར་ལྷོ་ཤར་གྱི་ལམ་སྲོལ་ཐ་དད་པ་དག་རྣམ་པར་དབྱེ་བའི་དོན་དུ།
སྦྱར་བ་རབ་དྭངས་ལ་སོགས་པའི་ཡོན་ཏན་གྱི་རྒྱན་འགའ་ཞིག་ནི་སྔར་ཡང་ལེའུ་
དང་པོའི་སྐབས་སུ་བསྟན་པར་བྱས་ཟིན་ནས། ད་ནི་ལྷོ་པ་དང་ཤར་པ་ཐུན་
མོང་དུ་འདོད་པའི་རྒྱན་གྱི་རིགས་གཞན་པ་དག་ཀྱང་རབ་ཏུ་བསྟན་པར་
བྱའོ། ། ཞེས་སོ། ། གཉིས་པ་བཤད་ཚུལ་དངོས་ལ། དོན་གྱི་རྒྱན། སྒྲའི་
རྒྱན། གབ་ཚིག་གི་རྒྱན་དང་གསུམ་མོ། ། དང་པོ་ལ། མདོར་བསྟན་པ།
རྒྱས་པར་བཤད་པ། དོན་རྒྱུན་སྤྱིའི་མཇུག་བསྡུ་ཞིང་མ་བཤད་པ་བསླབ་ཚུལ་
གསུམ་ལས།
དང་པོ་ནི། རང་བཞིན་བརྗོད་དང་དཔེ་དང་ནི། ། གཟུགས་ཅན་
གསལ་བྱེད་བསྐོར་བ་དང་། ། འགོག་དང་དོན་གཞན་བཀོད་པ་དང་། ། ལྡོག་
པ་ཅན་དང་སྲིད་པ་ཅན། ། བསྡུས་དང་ཕུལ་བྱུང་རབ་བཏགས་དང་། ། རྒྱུ་
དང་ཕྲ་མོ་ཆ་དང་རིམ། ། དགའ་དང་ཉམས་ལྡན་གཟི་བརྗིད་ཅན། ། རྣམ་
གྲངས་བརྗོད་དང་ཀུན་ཏུ་ཕན། ། རྒྱ་ཆེ་བསྙོན་དོར་སྦྱར་བ་དང་། ། ཁྱད་
པར་མཚུངས་པར་སྦྱོར་བ་དང་། ། འགལ་དང་སྐབས་མིན་བསྟོད་པ་དང་། །
ཟོལ་བསྟོད་ངེས་པར་བསྟན་པ་དང་། ། ལྷན་ཅིག་བརྗོད་དང་ཡོངས་བརྗེས་
ཤིས། ། རབ་སྤེལ་དེ་ནས་དགོངས་པ་ཅན། ། འདི་དག་ཚིག་རྣམས་དག་གི་ནི།
རྒྱུན་དུ་སྔོན་གྱི་མཁས་པས་བསྟན། ། རྣམ་གྲངས་འདི་དག་ནི་ཚིག་རྣམས་དག་
གི་རྒྱུན་དུ་སྔོན་གྱི་སློབ་དཔོན་མཁས་པ་རྣམས་ཀྱིས་ལེགས་པར་བསྟན་པའོ། །
ཞེས་སོ། ། གཉིས་པ་རྒྱས་པར་བཤད་པ་ལ།



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 143
སུམ་ཅུ་རྩ་ལྔའི་དང་པོ་རང་བཞིན་བརྗོད་པའི་རྒྱན་ལ། མཚན་
ཉིད། དབྱེ་བ། དཔེར་བརྗོད། དོན་བསྡུ་དགོས་པར་བསྟན་པ་དང་བཞི་
ལས། དང་པོ་མཚན་ཉིད་ནི། དངོས་པོ་རྣམས་ཀྱི་རང་བཞིན་དང་། །
གནས་སྐབས་སྣ་ཚོགས་དངོས་གསལ་བྱེད། ། དེ་ནི་རང་བཞིན་བརྗོད་པ་
སྟེ། ། དང་པོའི་རྒྱན་ཡིན་རིགས་སོགས་དཔེར། ། ཞེས་ཏེ། བརྗོད་པར་བྱ་
བའི་དངོས་པོ་ཅི་དང་ཅི་ཡིན་པ་དེ་དག་གི་རང་བཞིན་ནམ། ངོ་བོ་གང་ཡིན་པ་
དེ་དང་དེའི་གནས་སྐབས་སྣ་ཚོགས་པ་ལ་སྒྲོ་མ་བཏགས་པར། ཇི་ལྟ་བ་དངོས་
སུརྗོད་བྱེད་ཚིག་གིས་གསལ་བར་བྱེད་པ་དེ་ནི་རང་བཞིན་བརྗོད་པ་ཞེས་བྱ་བ་
སྟེ། དོན་རྒྱན་རྣམས་ཀྱི་དང་པོར་བྱུང་བའི་རྒྱན་ཡིན་ནོ། ། གཉིས་པ་དབྱེ་བ་
ནི། རིགས་སོགས་ཞེས་སྨོས་པས་རིགས་དང་། བྱ་བ་དང་། ཡོན་ཏན་དང་
རྫས་ཀྱི་རང་བཞིན་བརྗོད་པའོ། ། གསུམ་པ་དཔེར་བརྗོད་ལ་བཞི་ལས། །
དང་པོ་རིགས་ཀྱི་རང་བཞིན་བརྗོད་པ་ནི། མཆུ་ནི་དམར་ཞིང་གུག་པ་
དང་། ། གཤོག་པ་ལྗང་ཞིང་མཉེན་པ་དང་། ། མགྲིན་པ་ཁ་དོག་གསུམ་ཕྲེང་
ཅན། ། ནེ་ཙོ་འདི་དག་ཚིག་འཇམ་ལྡན། ། ནེ་ཙོའི་རིགས་ཀྱི་ཁྱད་པར་མཆུའི་
ཁ་དོག་དམར་ཞིང་དབྱིབས་གུག་པ་དང་གཤོག་པ་ཁ་དོག་ལྗང་ཞིང་རེག་བྱ་
མཉེན་པ་དང་། མགྲིན་པ་ཁ་དོག་དཀར་སྔོ་དམར་བ་གསུམ་བརྩེགས་ཀྱི་ཕྲེང་
བམཛེས་པ་ཅན་གྱི་ནེ་ཙོ་འདི་དག་ནི་ཚིག་འཇམ་པོར་སྨྲ་བའི་སྒྲ་དང་ལྡན་
པའོ། ། ཞེས་ནེ་ཙོ་སྤྱིའི་རིགས་ཀྱི་ཁྱད་པར་ལ་དངོས་པོའི་གནས་ལུགས་བརྗོད་
པ་སྟེ། ། དེ་བས་ན་རིགས་ཀྱི་རང་བཞིན་བརྗོད་པའི་རྒྱན་ཞེས་བྱའོ། ། འོ་ན་
འདིར་དཔེར་བརྗོད་ཀྱི་ཚིག་ལ་ངོ་བོའི་གནས་སྐབས་སྨོས་པས། རྣམ་དབྱེ་དང་
པོ་ཁོ་ན་རྐྱེན་དུ་འགྱུར་བར་རིགས་མོད་ཀྱང་། རྒྱ་དཔེར། ཀུ་ཊ་ལོ པཀཱི
མཱལེ ཞེས། བྱེད་པའི་རྣམ་དབྱེ་དངོས་སུ་མཐོང་བས། རིགས་ཀྱི་རང་



144
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བཞིན་བརྗོད་པར་མི་འགྱུར་རོ་སྙམ་ན། བདེན་ཏེ། ཀ་ལཱ་པར། གསུམ་
པའོ། ། ཁྱད་པར་དུ་བྱེད་པ་ལ་ཡང་ངོ་། ། ཞེས་མདོ་བརྩམས་པའི་ཤེས་པར་
བྱེད་པ་ལས། བྱེད་པའི་རྐྱེན་དེ་རྣམས་ཀྱི། རང་གི་ངོ་བོ་དང་ལྷན་ཅིག་པའི་ནེ་
ཙོའི་ཁྱད་པར་དུ་བྱེད་པ་ཙམ་བསྟན་གྱི། བྱེད་པ་དངོས་བརྗོད་པ་ནི་མ་ཡིན་
ནོ། །
གཉིས་པ་བྱ་བའི་རང་བཞིན་བརྗོད་པ་ནི། མགྲིན་པའི་ནང་ནས་སྙན་
སྒྲོགས་ཤིང་། ། མིག་ནི་ཀུན་ཏུ་འཕྲུལ་བ་ཡི། ། ཕུག་རོན་རྩེ་འདོད་དགའ་མ་
ལ། ། ཡོངས་སུ་བསྐོར་ནས་མཆུ་དག་སྦྱོར། ། མགྲིན་པའི་ནང་ནས་དབྱངས་
སྦེད་པའི་ཚུལ་གྱིས་སྙན་པར་སྒྲོགས་ཤིང་། དམར་ལ་ཟླུམ་པ་ཀུན་ཏུ་འཕྲུལ་
བའི་མིག་གཉིས་འཁོར་འཁོར་གཡོ་བར་བྱེད་པའི་ཕུག་རོན་རྩེ་དགའི་བྱ་བ་ལ་
འཇུག་པར་འདོད་པ་དེ་ནི། རང་གི་དགའ་མ་ལ་ཡོངས་སུ་བསྐོར་ནས་མཆུ་
དག་སྦྱོར་ཞིང་། ཆགས་པས་མྱོས་པའི་རྣམ་འགྱུར་གསལ་བར་བྱེད་དོ། །
ཞེས། བྱ་བའི་རང་བཞིན་བརྗོད་པའི་རྒྱུན་ནོ། ། འདིར་བྱ་བ་བརྗོད་པའི་
ཕྱིར། རྣམ་དབྱེ་གཉིས་པ་ཁོ་ན་རྐྱེན་དུ་འགྱུར་མོད། རྒྱ་དཔེར་གཉིས་པ་དང་
གསུམ་པ་ཅི་རིགས་སུ་སྦྱར་བ་ནི་ཅི་ཞེ་ན། བྱ་བ་ནི་བྱེད་པ་དང་འབྲེལ་ལ།
བྱེད་པ་ནི་བྱེད་པོ་དང་འབྲེལ་བའི་ཕྱིར། དེ་ལྟར་བྱས་སོ། །
གསུམ་པ་ཡོན་ཏན་གྱི་རང་བཞིན་བརྗོད་པ་ནི། དགའ་མ་ཡི་ནི་རེག་པ་
འདིས། ། ལུས་ལ་སྤུ་ལོང་རྒྱས་པ་དང་། ། ཡིད་ནི་བདེ་བར་བྱེད་པ་དང་། །
མིག་དག་ཟུམ་པར་བྱེད་ཅིང་འཇུག ། རང་གི་དགའ་མ་བཞིན་བཟང་མའི་
ལུས་ཀྱིས་རེག་པ་པདྨའི་འདབ་མ་ལྟར་འཇམ་ཞིང་མཉེན་པ་འདིའི་ཡོན་ཏན།
བདག་པོའི་ལུས་ལ་ཆགས་པའི་སྤུ་ལོང་དྲག་ཏུ་རྒྱས་པ་དང་། ཡིད་ལྷག་པར་
ཚིམ་ཞིང་བདེ་བར་བྱེད་པ་དང་། འདོད་པས་མྱོས་པའི་མིག་ཀྱང་ཟིམ་ཟིམ་དུ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 145
ཟུམ་པར་བྱེད་ཅིང་འཁྲིག་པའི་བྱ་བ་ལ་སྦྱོར་དུ་འཇུག་གོ། ། ཞེས་དགའ་མའི་
རེག་པའི་ཡོན་ཏན་གྱི་རང་བཞིན་བརྗོད་པའོ། ། འོ་ན་རེག་པ་འདིས། ཞེས་
སྨོས་པ་ལས། ཡོན་ཏན་གྱི་བྱེད་པས་རྣམ་དབྱེ་གསུམ་པས་པ་རྐྱེན་དུ་འགྱུར་
མོད་ཀྱི། རྒྱ་དཔེར། པིརླ། སྦན པྲ་བརྟ་ཏེ། ཞེས་པ་དང་པོར་སྦྱར་
བའི་རྒྱུ་ཅི་ཞེ་ན། བརྡ་སྤྲོད་པའི་སྙིང་པོ་གསལ་བར། མ་བརྗོད་བྱེད་པོ་གསུམ་
དྲུག་པའོ། ། བྱེད་ཅན་བརྗོད་ན་དང་པོ་ཉིད། ། བྱེད་པ་པོ་དང་ལས་བསྒྲུབ་
ལ། ། ཏི་སོགས་དེ་དག་དབང་གྱུར་འབྱུང་། ཞེས་བཤད་པ་ལྟར། འདིར་དྲ་
བརྟ་ཏེ། ཞེས་པ་ཏི་སོགས་ཀྱི་བྱེད་ཅན་བརྗོད་པའི་དབང་གི་དང་པོ་སྦྱར་བ་
ཡིན་ནོ། །
བཞི་པ་རྫས་ཀྱི་རང་བཞིན་བརྗོད་པ་ནི། མགྲིན་སྔོན་ལག་ན་ཐོད་པ་
ནི། ། གནས་པ་ཟླ་བའི་ཅོད་པན་དང་། ། སྣུམ་ཞིང་དམར་བའི་རལ་པ་
ཅན། ། ཁྱུ་མཆོག་རྒྱལ་མཚན་འཁྲུངས་པར་འགྱུར། ། མགྲིན་སྔོན་ནི་དབང་
ཕྱུག་སྟེ། སྔོན་རྒྱ་མཚོ་བསྲུབས་པ་ལས་དུག་ནག་པོ་བརྩེགས་པ་བུམ་པ་གང་
བྱུང་བ་དེ་གཞན་དུ་བཞག་ན་སེམས་ཅན་འཆི་བར་བྱེད་ཅིང་། ལྟེ་བར་སོང་ན་
ཚིག་པར་འགྱུར་བ་ལས། དབང་ཕྱུག་གི་མགྲིན་པར་བཞག་པའི་སྟོབས་ཀྱིས།
མགྲིན་པ་བཻ་ཌཱུརྱའི་མདོག་ལྟར་གྱུར་པས། འདི་ལ་མགྲིན་ནག་གམ། མགྲིན་
སྔོན་ཅན་དུ་གྲགས་ལ། ལག་ན་ཐོད་པ་གནས་པ་འདི་ནི་བདུད་རྩི་ཟ་བའི་སྣོད་
དེ། དེ་བས་འདི་ལ་ཐོད་པ་འཆང་བའམ། ལག་ཐོད་ཅན་ཞེས་ཀྱང་བྱའོ། །
ཟླ་བའི་ཅོད་པན་ནི། རྒྱ་མཚོ་བསྲུབས་པ་ལས་ཟླ་བ་ཐོན་པ་འདི་ཅོད་པན་དུ་
བྱས་པའོ། ། སྣུམ་ཞིང་དམར་བའི་རལ་པ་ནི་འདིའི་སྐྲ་སྟེ། སྐྲ་དེ་ལྟ་བུ་ཅན་
ནོ། ། ཁྱུ་མཆོག་རྒྱལ་མཚན་ནི། ཕྱག་མཚན་གྱི་མིང་གི་བཏགས་པ་སྟེ་འདིའི་
རྒྱལ་མཚན་གྱི་ཏོག་ལ་ཁྱུ་མཆོག་སྟེ། བ་ལང་གི་མགོ་བོའི་གཟུགས་བཀོད་



146
ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པའོ། ། འཁྲུངས་པར་འགྱུར་ཞེས་པ་ནི། ལྷ་དབང་ཕྱུག་ཉིད་བསོད་ནམས་ཀྱི་
བགོ་སྐལ་ལ་བབ་པའི་དུས་ཀྱི་ཉི་མ་ལ་འཁྲུངས་པ་སྟེ། ཇི་ལྟར་འཁྲུངས་ན།
སྔོན་ཚངས་པས་སྦྱིན་སྲེག་བྱས་པས་ན་མེ་ནང་དུ་དཔྲལ་བ་ནས་རྡུལ་ལྷུང་བས་
ན་མེ་སྔོ་དམར་དུ་སོང་། དེ་ལས་དབང་ཕྱུག་འཁྲུངས་པའོ། ། དེ་བས་ན་
འདིའི་མིང་སྔོ་དམར་ཅན་ཞེས་ཀྱང་གྲགས་སོ། ། མདོ་སྡེ་ཟ་མ་ཏོག་བཀོད་པ་
ལས་ནི། འཕགས་པ་སྤྱན་རས་གཟིགས་ཀྱི་དཔྲལ་བ་ནས་འཁྲུངས་པར་ཡང་
བཤད་དོ། ། དེ་ལྟར་དབང་ཕྱུག་ལ་ཡོད་པའི་རྫས་ཐོད་པ་དང་། ཟླ་བའི་ཅོད་
པན་དང་། རལ་པ་དང་། ཁྱུ་མཆོག་གི་རྒྱལ་མཚན་རྣམས་ཇི་ལྟར་ཡོད་པ་དེ་
ལྟར་དུ་བརྗོད་པས་ན་རྫས་ཀྱི་རང་བཞིན་བརྗོད་པའོ། ། འོ་ན་རྫས་དེ་རྣམས་
དབང་ཕྱུག་ལ་བསྟན་པས། གནས་གཞིའི་དོན་ལ་བདུན་པ་ཁོ་ན་རྐྱེན་དུ་
འགྱུར་གྱི། རྒྱ་དཔེར། ཀ་ར་སྦྲེན། ཀ་པཱ་ལེ་ན། ཛ་ཊཱ་བྷི ཞེས་གསུམ་པ་
སྦྱར་བ་ནི་ཅི་ཞིག་སྙམ་ན་འདི་ནི་ཀ་ལཱ་པར། ལྷན་ཅིག་སྦྱོར་བ་ལ་གསུམ་
པའོ། ། ཞེས་སྨོས་པས། དབང་ཕྱུག་གི་ལག་པ་སོགས་དང་ལྷན་ཅིག་གནས་
པའི་ཐོད་པ་སོགས་བརྗོད་པ་སྟེ། དེ་བས་ན་གསུམ་པ་རྐྱེན་དུ་བྱས་སོ། །
བཞི་པ་དོན་བསྡུ་དགོས་པ་བསྟན་པ་ནི། རིགས་དང་བྱ་བ་ཡོན་ཏན་
རྫས། ། རང་བཞིན་བརྗོད་པ་འདི་འདྲ་ནི། ། བསྟན་བཅོས་ཀུན་ལ་རྒྱལ་སྲིད་
ཉིད། ། སྙན་ངག་ལ་ཡང་འདི་དག་འདོད། ། གང་དུ་བརྗོད་པར་བྱ་བ་དངོས་
པོའི་གནས་ལུགས་གཅིག་བརྗོད་པས། དེའི་རིགས་དུ་མ་གོ་བར་བྱེད་པའི་
རིགས་ཀྱི་རང་བཞིན་བརྗོད་པ་དང་། འགྲོ་འོང་ལ་སོགས་པའི་བྱ་བ་གང་ཡིན་
པའི་གནས་སྐབས་ཇི་བཞིན་གསལ་བར་བྱེད་པ་བྱ་བའི་རང་བཞིན་བརྗོད་པ་
དང་། གཟུགས་སྒྲ་དྲི་རོ་ལ་སོགས་པ་དངོས་པོའི་ཡོན་ཏན་ཚུལ་བཞིན་གསལ་
བརབྱེད་པ་ཡོན་ཏན་གྱི་རང་བཞིན་བརྗོད་པ་དང་། དབང་ཕྱུག་ལ་སོགས་པ་



--
--
སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 147
རངམཚན་གཅིག་གིས་བདག་ཏུ་བཟུང་བའི་རྫས་ཀྱི་དངོས་པོ་ཇི་ལྟ་བ་གསལ་
བར་བྱེད་པ། རྫས་ཀྱི་རང་བཞིན་བརྗོད་པ་སྟེ། འདི་འདྲ་བའི་རྒྱན་ནི་སྤྱིར་
བསྟན་བཅོས་ཀུན་ལ་ཚིག་གི་ཉམས་ཕལ་ཆེར་འདིའི་སྒོ་ནས་སྟེར་བས་རྒྱལ་སྲིད་
ཆེན་པོའི་དཔལ་གྱིས་ཡོངས་ལ་ཁྱབ་པ་དང་མཚུངས་པ་ཉིད་ཡིན་ལ། ཁྱད་
པར་དངོས་པོའི་གནས་ལུགས་དྲང་པོར་བརྗོད་པའི་སྙན་ངག་ལ་ཡང་འདི་ཉིད་
དེ། དེ་དག་གི་སྦྱོར་བ་རྩོམ་པ་ནི་འཁྱོག་པོར་བརྗོད་པ་གང་ཡང་འཇུག་ཏུ་མེད་
པའི་ཕྱིར་རོ། །
གཉིས་པ་དཔེ་རྒྱན་ལ། མཚན་ཉིད། དཔེར་བརྗོད། སྐྱོན་ཡོན་
མཚུངས་པ་གསལ་བྱེད་ཀྱི་སྒྲ་བཤད་པ་དང་བཞི་ལས། དང་པོ། མཚན་ཉིད་
ནི། ཇི་ལྟ་ཅི་ཞིག་ལྟར་མཚུངས་པར། ། གསལ་བ་གོང་དུ་རྟོགས་བྱེད་པ། །
དེ་ནི་དཔེ་ཞེས་བྱ་སྟེ་དེའི། ། སྤྲོས་པ་འདི་ནི་རབ་བཤད་བྱ། ། ཞེས་མཚོན་
བྱེད་དཔེའི་དངོས་པོ་ལ་ཁྱད་ཆོས་གཅིག་གམ་དུ་མ་ཇི་ལྟར་ཡོད་པ་དག་ཇི་ཞིག་
ཏུ་མཚོན་བྱ་དོན་གྱི་དངོས་པོ་ལ་ཡང་དེ་ལྟར་མཚུངས་པ་གསལ་བར་ཚིག་སྦྱོར་
གང་དུ་གོ་ཞིང་རྟོགས་པར་བྱེད་ནུས་པའི་ངག་དེ་ནི་དཔེའི་རྒྱན་ཞེས་བྱ་སྟེ།
དེའི་ནང་ཚན་གྱི་སྤྲོས་པ་སུམ་ཅུ་རྩ་གཉིས་པོ་འདི་དག་ནི་རབ་ཏུ་བཤད་པར་
བྱའོ། ། ཞེས་མཚན་ཉིད་སྤྱིར་བརྗོད་ནས། གཉིས་པ་སོ་སོའི་དཔེར་བརྗོད་
སུམ་ཅུ་རྩ་གཉིས་པ་ལས། །
དང་པོ་ཆོས་དཔེ་ནི། ། མཛེས་མ་ཁྱོད་ཀྱི་ལག་མཐིལ་ནི། ། ཆུ་སྐྱེས་
བཞིན་དུ་ཀུན་ཏུ་དམར། ། ཞེས་པ་ཆོས་དཔེ་དངོས་སུ་ནི། མཚུངས་པའི་
ཆོས་དག་བསྟན་ཕྱིར་རོ། ། མཛེས་མ་ཞེས་བོད་ནས། ཁྱོད་ལག་པའི་མཐིལ་
འཇམ་མཉེན་ཡིད་འོང་བ་འདིའི་ཁ་དོག་ནི་ཆུ་སྐྱེས་ཏེ། པདྨ་གསར་བ་འགའ་
ཞིག་གི་མདོག་བཞིན་དུ་ཀུན་ཏུ་དམར་ཞིང་མཛེས་སོ། ། ཞེས་པ་འདི་ལྟ་བུའི་



148 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དཔེ་སྦྱོར་ནི་ཆོས་དཔེ་ཞེས་བྱ་བ་སྟེ། དཔེ་པདྨ་དང་། དོན་མཛེས་མའི་ལག་
མཐིལ་གཉིས་དངོས་སུ་མཚུངས་པའི་ཆོས་དམར་བ་དག་བསྟན་པའི་ ཕྱིར་
རོ། ། གཞན་ཡང་ས་སྐྱ་པཎྜི་ཏའི་རྟོགས་བརྗོད་སྐལ་བཟང་ལེགས་ལམ་གྱི་སརྒ་
དགུ་པར། དེ་ཡི་རྣམ་པར་ཐར་པ་ལྟར་དཀར་ཚེམས། ། པུཎྜ་རཱི་ཀའི་དྲེགས་
པ་བསྙིལ་བ་ལ། ། མཚན་མོའི་བདག་པོར་ཅོ་འདྲི་མཁས་པ་ཡིས། ། འགྲོ་བ་
རྨོངས་པའི་མུན་འཇོམས་དེ་ལ་དང་། ། ཅེས་པའང་མཚུངས་སོ། །
གཉིས་པ་དངོས་པོའི་དཔེ་ནི། ཁྱོད་ཀྱི་གདོང་ནི་པདྨ་བཞིན། ། མིག་
དག་ཨུཏྤལ་སྔོན་པོ་བཞིན། ། ཞེས་པ་ཆོས་ཅིག་རྟོགས་བྱེད་པ། ། དེ་ནི་དངོས་
པོའི་དཔེ་ཉིད་དོ། ། གཞོན་ནུ་མ་ཁྱོད་ཀྱི་གདོང་པ་ནི་ཅི་ལྟ་བུ་ཞེ་ན། མེ་ཏོག་
པདྨ་བཞིན་ནོ། ། ཁྱོད་ཀྱི་མིག་གཉིས་པོ་འདི་དག་ནི་ཨུཏྤལ་སྔོན་པོ་བཞིན་
ནོ། ། ཞེས་པ་དང་དོན་གཉིས་ཀའི་དངོས་པོ་ཁོ་ན་དངོས་སུ་བསྟེན་པའི་ཤུགས་
ལས། གདོང་དང་པདྨ་དཀར་ཞིང་མཛེས་པ་དང་། མིག་དང་ཨུཏྤལ་མཐིང་
ཞིང་དཀྱུས་རིང་བ་སོགས་དཔེ་དང་དཔེ་ཅན་མཚུངས་ཆོས་ཞིག་ཏུ་རྟོགས་པར་
བྱེད་པ་སྟེ། དེ་ལྟ་བུ་ནི་དངོས་པོའི་དཔེ་ཞེས་བྱའོ། ,
གསུམ་པ་བཟློག་པའི་དཔེ་ནི། ཁྱོད་ཀྱི་གདོང་བཞིན་པདྨ་ནི། ། རྣམ་
པར་རྒྱས་པར་འགྱུར་ཞེས་པ། ། དེ་ནི་གྲགས་པ་བཟློག་པའི་ཕྱིར། ། བཟློག་
པའི་དཔེ་ཞེས་བྱ་བར་འདོད། ། དེ་ཡང་ལུས་ཕྲ་མ་ཁྱོད་ཀྱི་གདོང་བཞིན་དུ།
པདྨ་འདི་དག་ནི་མཛེས་པ་རྣམ་པར་རྒྱས་པར་གྱུར་ཏོ། ། ཞེས་པ་འཇིག་རྟེན་
ན་སྤྱིར་གྲགས་པ་ལ་དཔེས་དོན་འཇལ་བར་བྱེད་ནའང་། དེ་ལས་བཟློག་ནས་
དོན་གྱི་དཔེར་གཞལ་བའི་ཕྱིར། དེ་ལྟ་བུ་ནི་བཟློག་པའི་དཔེ་ཞེས་བྱ་བར་
འདོད་དོ། །
བཞི་པ་ཕན་ཚུན་གྱི་དཔེ་ནི། ཁྱོད་ཀྱི་ཞལ་བཞིན་ཆུ་སྐྱེས་ཏེ། ། ཆུ་སྐྱེས་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 149
བཞིན་དུ་ཁྱོད་ཀྱི་ཞལ། ། ཞེས་པ་ཕན་ཚུན་ཁྱད་འཕགས་ནི། ། རྗོད་པར་བྱེད་
འདི་ཕན་ཚུན་དཔེ། ། བཞིན་བཟང་མ་ཞེས་བོད་ནས། ཁྱོད་ཀྱི་ཞལ་བཞིན་
དུ་ཆུ་སྐྱེས་ཏེ་པདྨ་འདི་དག་ལེགས་པའི་དཔལ་མདངས་གསལ་བར་གྱུར་ཏེ།
དེ་ལྟ་བུའི་ཆུ་སྐྱེས་བཞིན་དུ་བཞིན་བཟང་མ་ཁྱོད་ཀྱི་ཞལ་འདི་ཡང་ལེགས་པའི་
མཚན་ཉིད་དང་ལྡན་ནོ། ། ཞེས་ཕན་ཚུན་དཔེར་སླར་རེས་སུ་བཀོད་ནས།
དེ་དག་མཛེས་ཤིང་འཛུམ་པ་དང་། དྲི་བཟང་བ་ལ་སོགས་པ་གཉིས་ཀ་ལ་
མཚུངས་པར་ཡོད་ པའི་ཁྱད་ཆོས་ ཀྱིས་ དཔེ་དང་དཔེ་ཅན་གཉིས་ ཀ་ ཕན་
ཚུན། ། འཕགས་པ་བརྗོད་པར་བྱེད་པ་འདི་ལ་ཕན་ཚུན་གྱི་དཔེ་ཞེས་བྱའོ། །
དེ་བཞིན་དུ་དཔག་བསམ་འཁྲི་ཤིང་ལས། ང་ལས་ནུའི་རྟོགས་བརྗོད་དུ།
གང་དུ་ཆུ་སྐྱེས་བཞིན་རས་དང་། ། བུང་བ་ལན་བུས་མཚུངས་གྱུར་པ། ། ལྷ་
ཡི་བུ་མོས་པད་ལྗོན་དང་། ། པདྨས་ཤིང་གི་ལྷ་མོའོ། ། ཞེས་བྱུང་བ་ལྟ་བུ་
དང་། །
ལྔ་པ་ངེས་པའི་དཔེ་ནི། ཁྱོད་ཞལ་པདྨ་ཉིད་དང་མཚུངས། ། གཞན་
ནི་འགའ་ཞིག་དང་ཡང་མིན། ། ཞེས་པ་མཚུངས་པ་གཞན་བཟློག་ཕྱིར། །
འདི་ནི་ངེས་པ་ཉིད་ཀྱི་དཔེ། ། ཀྱེ་ལང་ཚོ་མ་ཁྱོད་ཀྱི་ཞལ་འདི་ནི་དབྱིབས་
མཛེས་ཤིང་བལྟ་ན་སྡུག་པ་དང་། ཁ་དོག་དཀར་བ་དང་། དྲི་ཞིམ་པ་ལ་
སོགས་པའི་ཁྱད་ཆོས་འདི་རྣམས་ཀྱི་སྒོ་ནས། པདྨ་ཁོ་ན་ཉིད་དང་མཚུངས་
མོད་ཀྱི། དེ་ལས་གཞན་པའི་དངོས་པོ་ནི་འགའ་ཞིག་སྟེ་ གང་དང་ཡང་
མཚུངས་པ་མ་ཡིན་ནོ། ཞེས་པ། འཇིག་རྟེན་མཚུངས་པའི་དཔེ་གཞན་བཟློག་
པའི་ཕྱིར། འདི་ནི་དཔེ་གཅིག་ཁོ་ནར་ངེས་པས་ངེས་པ་ཉིད་ཀྱི་དཔེའོ། །
དྲུག་པ་ངེས་མེད་ཀྱི་དཔེ་ནི། རེ་ཞིག་ཁྱོད་གདོང་པདྨ་ཡི། ། ཞེས་པ་སྟེ།
རྗེས་འགྲོ་གཞན་ཡང་དེ་འདྲ་བ། ། གལ་ཏེ་ཡོད་ན་དེ་བྱེད་འགྱུར། ། ཞེས་པ་



150 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འདི་ནི་ངེས་མེད་དཔེ། ། དེ་ཡང་། རེ་ཞིག་མཛེས་མ་ཁྱོད་ཀྱི་གདོང་པ་ནི་པདྨ་
རྣམ་པར་རྒྱས་པའི་རྗེས་སུ་འགྲོ་བ་སྟེ་མཚུངས་ལ། དེ་ནས་གཞན་ཡང་པདྨ་དེ་
དང་འདྲ་བའི་མཛེས་པ་ཕུལ་དུ་བྱུང་བའི་དངོས་པོ་ཞིག་གལ་ཏེ་འཇིག་རྟེན་
འདིར་ཡོད་ན། མཛེས་མ་ཁྱོད་ཉིད་ཀྱི་གདོང་གི་དཔེ་བྱེད་པར་འགྱུར་རོ། །
ཞེས་པ་འདིས་དཔེ་གཅིག་ཁོ་ནར་མ་ངེས་པ་གཞན་ཡང་སྲིད་པར་བརྗོད་པས་ན།
ངེས་མེད་ཀྱི་དཔེ་ཞེས་བྱའོ། །
བདུན་པ་བསྡུས་པའི་དཔེ་ནི། ཁྱོད་གདོང་མཛེས་པ་ཁོ་ན་ཡིས། ། ཟླ་
བའི་རྗེས་སུ་འགྲོ་མིན་ཏེ། ། དགའ་བསྐྱེད་ལས་ཀྱིས་ཀྱང་ཞེས་པ། འདི་འདྲ་
བསྡུས་པའི་དཔེ་ཡང་ཡོད། ། ཀྭ་ཡེ་སྒེག་མོ་ཁྱོད་ཀྱི་གདོང་པ་དྲི་མ་མེད་པ་འདི་
མཛེས་པ་ཁོ་ན་ཡིས། ཟླ་བའི་རྗེས་སུ་འགྲོ་བ་མ་ཡིན་ཏེ། སྐྱེ་བོ་ཀུན་གྱི་སྙིང་ལ་
དགའ་བ་བསྐྱེད་པ་ལ་སོགས་པའི་བྱེད་ལས་ཀྱིས་ཀྱང་ཟླ་བ་དང་མཚུངས་སོ། །
ཞེས། མཛེས་པ་གཅིག་པུར་མ་ཟད། བྱེད་ལས་མཚུངས་ཆོས་ཀྱང་བསྡུས་ཏེ་
བསྟན་པས་ན། འདི་འདྲ་བ་བསྡུས་པའི་དཔེ་ཡང་ཡོད་དོ། །
བརྒྱད་པ་ཕུལ་བྱུང་གི་དཔེ་ནི། ཁྱོད་ཀྱི་ཞལ་ནི་ཁྱོད་ཉིད་ལ། ། མཐོང་
ཞིང་ཟླ་བ་མཁའ་ལ་མཐོང་། ། འདི་ཉིད་ཁོ་ན་ཐ་དད་དེ། ། གཞན་མེད་ཅེས་
ནི་ཕུལ་བྱུང་དཔེ། ། མཛེས་ལྡན་བཞིན་བཟང་མ་ཁྱོད་ཀྱི་གདོང་ངམ་ཞལ་འདི་
ནི། ཁྱོད་ཉིད་ཀྱི་གཟུགས་ཁོ་ན་ལ་མཐོང་ཞིང་། ཟླ་བ་ཉ་གང་བ་འདི་ནི་ནམ་
མཁའ་ཁོ་ན་ལ་མཐོང་སྟེ། མཐོང་ཡུལ་གྱི་ཁྱད་པར་འདི་ཉིད་ཁོ་ནས་ཁྱོད་ཀྱི་
ཞལ་དང་ཟླ་བ་གཉིས་ཐ་དད་དུ་བྱས་པ་ཙམ་ཡིན་ཏེ། འདི་ལས་གཞན་པ་ཁྱེད་
གཉིས་ཀར་མཛེས་མི་མཛེས་ལ་སོགས་པ་ཐ་དད་དུ་དབྱེ་བའི་ཁྱད་པར་གྱི་ཆོས་
གང་ཡང་མེད་དོ་ཞེས། ཕུལ་དུ་བྱུང་བའི་དཔེར་སྦྱར་བ་འདི་ལྟ་བུ་ནི་ཕུལ་བྱུང་
གི་དཔེ་ཞེས་བྱའོ། །



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ།
151
དགུ་པ་རབ་བཏགས་ཀྱི་དཔེ་ནི། དེ་ཡི་བཞིན་དཔལ་ང་ཉིད་ལ། །
ཡོད་ཅེས་ཟླ་བ་སྙེམས་མི་དགོས། ། པདྨ་ལ་ཡང་དེ་ཡོད་ཕྱིར། ། ཞེས་པ་འདི་
ནི་རབ་བཏགས་དཔེ། ། ཀྱེ་ཤར་ཕྱོགས་རི་བོའི་ཕྲག་པ་ལས། ལང་ཚོའི་འོད་
དཀར་ངོམ་བཞིན་དུ་ཆས་པའི་ཟླ་བ་ཉ་གང་བ་ཁྱོད་ཉོན་ཅིག ཤིན་ཏུ་མཛེས་
ཤིང་ཡིད་ཀར་འོང་བས་ལུས་ཕྲ་མ་དེ་ཡི་བཞིན་རས་ཀྱི་དཔལ་མཐའ་དག་སྐལ་
ལྡན་ང་ཉིད་གཅིག་པུ་ཁོ་ན་ལ་ཡོད་ཀྱི་གཞན་ལ་ནི་མ་ཡིན་ནོ། ཞེས་ཟླ་བ་ང་
རྒྱལ་དྲག་པོས་དེ་ཙམ་དུ་བསྙེམས་མི་དགོས་ཏེ། ཁྱོད་གཅིག་པུར་མ་ཟད། མེ་
ཏོག་པདྨ་གཞོན་ནུའི་ཚོགས་འགའ་ཞིག་ལ་ཡང་མཛེས་མ་དེའི་བཞིན་རས་ཀྱི་
དཔལམཚར་པོ་དེ་ཡོད་པའི་ཕྱིར། ཞེས་ཟླ་བ་ལ་དེ་འདྲ་བའི་རྟོགས་པ་མེད་
ཀྱང་ཡོད་པ་ལྟར་ཁྱད་ཆོས་མཚུངས་པ་ལ་སྒྲོ་བཏགས་ནས་བརྗོད་པའི་དཔེ་སྦྱོར་
འདི་ལྟ་བུ་ནི་རབ་བཏགས་ཀྱི་དཔེ་ཞེས་བྱའོ། ། །
བཅུ་པ་རྨད་བྱུང་གི་དཔེ་ནི། སྨིན་ལེགས་གལ་ཏེ་པདྨ་འགའ། ། རྣམ་
པར་འཕྲུལ་བའི་མིག་ལྡན་ན། ། ཁྱོད་ཀྱི་བཞིན་གྱི་དཔལ་འཛིན་ཏེ། ། ཞེས་པ་
འདི་ནི་རྨད་བྱུང་དཔེ། ། དེ་ཡང་། ཀྱེ་སྨིན་ལེགས་མ་ཞེས་འབོད་ནས། གལ་
ཏེ་པདྨ་འགའ་ཞིག་མཛེས་པའི་ཁྱད་ཆོས་འདི་ཙམ་གྱི་སྟེང་དུ་འདོད་པའི་རྣམ་
པར་འཕྲུལ་བས་གཡོ་བའི་མིག་དང་མི་ལྡན་ན། མིག་ཡངས་མ་ཁྱོད་ཀྱི་བཞིན་
གྱི་དཀྱིལ་འཁོར་ཇི་ལྟར་བའི་མཚར་སྡུག་གི་དཔལ་ཡོན་འཛིན་པར་ནུས་ཏེ།
དེ་དང་འདྲ་བར་འགྱུར་རོ། ། ཞེས་པ་དཔེ་རྨད་དུ་བྱུང་བར་བཀོད་པ་འདི་ལྟ་
བུ་ནི་རྨད་བྱུང་གི་དཔེའོ། །
བཅུ་གཅིག་པ་རྨོངས་པའི་ དཔེ་ནི། ལུས་ཕྲ་ ཁྱོད་ གདོང་རི་བོང་
ཅན། ། ཞེས་བཏགས་ཁྱོད་གདོང་བསམ་པ་ཡི། ། ཟླ་བ་འདི་ཡང་རྗེས་སུ་
སྙེགས། ། ཅེས་འདི་རྨོངས་པའི་དཔེ་རུ་བཤད། ། ཀྭ་ཡེ་ལུས་ཕྲ་མ་ཁྱོད་ཀྱི་



152
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གདོང་པ་དཀར་ཞིང་མཛེས་པ་འདི་ལ། འདི་ནི་རི་བོང་ཅན་ནོ། ། ཞེས་
རྨོངས་པའི་བློས་ཟླ་བར་བཏགས་ཤིང་བཟུང་ལ། ཟླ་བའི་དཀྱིལ་འཁོར་ཉ་གང་
བདེ་ལ། འདི་ནི་མཛེས་མ་ཁྱོད་ཀྱི་གདོང་པ་ཁོ་ནའོ་བསམ་པའི་བློ་ཡིས། ཟླ་
བ་དེའི་ཡང་རྗེས་སུ་རྒྱུག་ཅིང་བསྙེགས་སོ། ། ཞེས་དཔེ་དང་དཔེ་ཅན་ཕན་ཚུན་
གཅིག་ལས་གཅིག་ཏུ་འཁྲུལ་ཏེ་རྨོངས་པའི་ཚུལ་འདི་ལྟ་བུ་ནི། རྨོངས་པའི་
དཔེ་ཞེས་བཤད་དོ། ། གཞན་ཡང་དཔལ་སྦས་ཀྱི་རྟོགས་པ་བརྗོད་པར།
མཐོན་མཐིང་ནོར་བུའི་ཁང་པ་ནི། ། འཇམ་ལྗང་ཆུ་འཛིན་འོད་ལ་དེ། །
འདབ་མ་མཛེས་བཀྲ་དབང་པོའི་གཞུ། ། ཆགས་པ་ལྟ་བུར་འཁྲུལ་པ་བྱས།
ཞེས་པ་ལྟ་བུ་ཡང་ངོ་། །
བཅུ་གཉིས་པ་ཐེ་ཚོམ་གྱི་དཔེ་ནི། པད་ནང་བུང་བ་འཁོར་རམ་ཅི། །
ཁྱོད་གདོང་ལ་མིག་གཡོ་འམ་ཅི། ། བདག་གི་སེམས་ནི་རྣམ་པར་གཡོ། ། ཞེས་
པ་འདི་ནི་ཐེ་ཚོམ་དཔེ། ། མིག་གཡོ་མ་ཉོན་ཅིག འདི་ནི་ ཁ་དོག་དང་
དབྱིབས་ཀྱི་མཛེས་པ་རྨད་དུ་བྱུང་བའི་གཞི་ཁྱད་པར་ཅན་ཞིག་གི་ངོས་ལ།
རྣམ་འཕྲུལ་མྱུར་ཞིང་མཐིང་འོད་ཆགས་པའི་དངོས་པོ་ཡ་མཚན་གྱི་གནས་
གཉིས་པ་ཞིག་འདུག་པ་འདི། མེ་ཏོག་པདྨ་གསར་བའི་ནང་དུ་བུང་བ་ཟུང་
དག་ལྡིང་ཞིང་འཁོར་བ་ཡིན་ནམ་ཅི་ཞིག ཡང་ན་ནི་ཡིད་འོང་མ་ཁྱོད་ཀྱི་
གདོང་པ་མཛེས་པའི་མིག་གཉིས་འཁོར་འཁོར་དུ་གཡོ་བའི་ཅི་ལྟར་ཡང་།
བདག་གི་སེམས་ནི་ཕྱོགས་གཅིག་པ་མིན་པར་འཕྱང་མོ་ཉུག་ཏུ་རྣམ་པར་གཡོ་
བའི་ཐེ་ཚོམ་གྱིས་འཆིང་བ་འཛིན་ནོ། ཞེས་དཔེ་དོན་འདྲ་བས་འཁྲུལ་ཏེ། ཐེ་
ཚོམ་དུ་གྱུར་པའི་ཚུལ་བརྗོད་པ་འདི་ལྟ་བུ་ནི་ཐེ་ཚོམ་གྱི་དཔེ་ཞེས་བྱའོ། །
བཅུ་གསུམ་པ་གཏན་ལ་ཕབས་པའི་དཔེ་ནི། ཟླ་བ་སྐྱེངས་བྱེད་མཛེས་
པ་འདི། ། ཟླ་བས་ཚར་གཅོད་པདྨ་མིན། ། དེ་ཕྱིར་ཁྱོད་ཀྱི་གདོང་ཉིད་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 153་
དོ། ། ཞེས་འདི་གཏན་ལ་ཕབས་པའི་དཔེ། ། ཀྱེ་མཛེས་ལྡན་གཞོན་ནུ་མ་ཁྱོད་
ཉོན་ཅིག འཇིག་རྟེན་འདི་ན་མཚར་སྡུག་གི་ཕྱི་མོ་ཟླ་བའི་ཞལ་ཡང་སྐྱེངས་
པརབྱེད་པའི་མཛེས་པ་ཕུལ་དུ་བྱུང་བ་འདི་པདྨ་དང་ཁྱོད་ཀྱི་གདོང་པ་གང་
རུང་ཞིག་ལས་གཞན་མ་ཡིན་མོད། ལེགས་པར་བརྟགས་ཚེ། པདྨ་ནི་ཟླ་བས་
ཚར་གཅོད་པ་སྟེ་ཉམས་པར་བྱེད་པས་ན། པདྨ་མིན་པར་ངེས་ལ། དེའི་ཕྱིར་
མཛེས་མ་ཁྱོད་ཀྱི་གདོང་པ་ཁོ་ན་ཉིད་དོ། ། ཞེས་དཔེ་དོན་འདྲ་བ་ལ་འཁྲུལ་པ་
མི་འཇུག་པར་གཏན་ཚིགས་ཀྱིས་གྲུབ་པའི་དཔེ་སྦྱོར་འདི་ལྟ་བུ་ནི། གཏན་ལ་
ཕབས་པའི་དཔེ་རུ་བཞེད་དོ། །
བཅུ་བཞི་པ་སྦྱར་བའི་དཔེ་ནི། བསིལ་ཟེར་ཅན་གྱི་དགྲ་ཟླ་དང་། །
དཔལ་དང་ལྡན་དང་དྲི་བཟང་གིས། ། ཁྱོད་ཀྱི་གདོང་ནི་ཆུ་སྐྱེས་བཞིན། །
ཞེས་པ་སྦྱར་བའི་དཔེ་རུ་བཤད། ། བསིལ་ཟེར་ཅན་ཏེ་ཟླ་བའི་འགྲན་ཟླ་ནུས་
པ། བཞིན་བཟང་མའི་གདོང་དང་། པདྨའི་མཛེས་པ་གཉིས་པོ་དེ་དག་ལང་
ཚོའི་དཔལ་དང་། ཁ་དོག་གི་དཔལ་དང་ལྡན་པ་གང་ཞིག ཁ་ལ་ཨུཏྤ་ལའི་དྲི་
བཟང་པོ་བྲོ་བ་དང་། འདབ་བརྒྱའི་འཛུམ་ཟེར་གེ་སར་དྲི་བཟང་གིས་བསྒོས་
པའི་ཆོས་གསུམ་དུ་མཚུངས་པས་ན། འདོད་ལྡན་མ་ཁྱོད་ཀྱི་གདོང་ནི་ཆུ་སྐྱེས་
ཏེ་པདྨ་བཞིན་ནོ། ཞེས་པ་དཔེ་དོན་འདི་ལྟ་བུ་སྦྱར་བ་ནི་སྦྱར་བའི་དཔེ་ཞེས་
བྱའོ། ། དེ་བཞིན་དུ་རབ་གསལ་གྱི་རྟོགས་པ་བརྗོད་པར། སྦྱིན་མང་གདུང་
བ་མེད་པ་དང་། ། སྟོབས་དང་སྤྲོ་ལྡན་བཟོད་པར་ལྡན། ་ ། དགྲ་འཇོམས་
ལེགས་པར་འགྲོ་བ་སྟེ། ། རྒྱལ་པོ་ཉིད་དང་མཚུངས་པར་འགྱུར། ། ཞེས་པ་
ལྟར་རོ། །
བཅོ་ལྔ་པ་མཉམ་ཉིད་ཀྱི་དཔེ་ནི། མཚུངས་པའི་སྒྲ་ཡིས་བརྗོད་བྱའི་
ཕྱིར། ། མཉམ་ ཉིད་དཔེ་སྟེ་ ཇི་ ལྟར་ན། ། སྐྱེད་ ཚལ་ཕྲེང་ འདི་བུ་མོ་



154 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བཞིན། ། མཛེས་ལྡན་སཱ་ལ་ཀཱ་ན་ན། ། མཚུངས་པར་འཇུག་པའི་སྒྲ་གཅིག་
གིས་བརྗོད་པར་བྱ་བའི་དཔེ་དོན་གཉིས་བརྗོད་ནུས་པའི་ཕྱིར། སྒྲ་མཉམ་པ་
ཉིད་ཀྱི་དཔེ་སྟེ། ཚུལ་ཇི་ལྟར་ན། སྐྱེད་མོས་ཚལ་ཉམས་དགའ་ཞིང་ཡིད་དུ་
འོང་བ་ལྗོན་པའི་ཕྲེང་བ་ཅན་འདི་ནི། ལང་ཚོ་རྣམ་པར་བདོ་བའི་བུ་མོ་བཞིན་
དུ་མཛེས་པ་དང་ལྡན་ལ། མཚུངས་ཆོས་གང་གི་སྒོ་ནས་མཛེས་པ་དང་ལྡན་ན།
སཱ་ལ་ཀཱ་ན་ན་ཞེས་པའི་སྒྲ་ཡིས་སོ། ། དེ་ཡང་སྐྱེད་ཚལ་གྱི་སྐབས་སུ། སཱ་ལ་ནི་
སྤོས་དཀར་གྱི་ཤིང་ཡིན་ལ། སཱ་ན་ན་ནི་ནགས་ཡིན་པ། དེས་ན་སྐྱེད་མོས་ཚལ་
མཛེས་པར་ལྡན་པའི་ཁྱད་ཆོས་སཱ་ལའི་ནགས་ཚལ་དུ་དངར་བས་སོ། ། བུ་མོའི་
སྐབས་སུ། ས་ཞེ་ས་དང་བཅས་པ་དང་། ཨ་ལ་ཀ་ལན་བུ་དང་། ཨཱ་ན་ན་
གདོང་པ་སྟེ་མཚམས་སྦྱར་བས་སཱ་ལ་ཀ་ན་ཞེས་པ་འགྲུབ་སྟེ། བུ་མོ་གཞོན་ནུ་མ་
མཛེས་པ་གདོང་པའི་ཁྱད་ཆོས་གདོང་པ་ལན་བུའི་ཕྲེང་བ་དང་བཅས་པས་
སོ། ། ཞེས་མཚུངས་པ་སྒྲའི་སྦྱོར་བ་འདི་ལྟ་བུ་ནི། མཉམ་ཉིད་ཀྱི་དཔེ་རུ་
བཤད་དོ། ། ཊཱིཀ་མཛད་སྔ་མ་རྣམས་ཀྱིས། གོང་དུ་བཤད་མ་ཐག་པའི་སྦྱར་
བ་དང་། མཉམ་ཉིད་གཉིས་མི་འདྲ་བའི་དོགས་སློང་རེ་བཀོད་མོད། དེ་ཡི་རེ་
ཞིག་བརྟག་པར་བྱ། རང་བློས་གཞལ་བར་འདིར་མ་ཟད་ཐུན་མོང་རྒྱན་གྱི་
སྦྱརབ་ཀུན་ལ་ཚིགས་བཅད་ཀྱི་དབང་གིས་ན་སྒྲ་དོན་མཚུངས་པ་ཅན་གྱི་རྐང་
པ་གཅིག་ལས་མང་བ་ཞིག་ངེས་པར་དགོས་ཏེ། ཅིའི་ཕྱིར་ན། རྐང་པ་རེ་རེ་
ཙམ་པ་ལ་སྒྲ་དོན་རང་ཤུགས་ཀྱིས་མཚུངས་པ་ཇི་སྙེད་ཀྱང་། དེ་ལ་སྦྱར་བའི་ཐ་
སྙད་བྱར་མེད་ཀྱི། གོང་གི་སྦྱར་བ་ལ་མཚུངས་ཆོས་གསུམ་རྐང་པ་གཉིས་ཀྱིས་
ཕྱེ་སྟེ། དཔེའི་ལམ་ལ་ཞུགས་པའི་ ཕྱིར་སྦྱར་བའི་དཔེ་ཡིན་པར་འགྱུར་ལ།
འདིར་མཛེས་ལྡན་སཱ་ལ་ཀཱ་ན་ན། ། ཞེས་པ། དཔེ་དོན་གཉིས་ཀ་ལ་མཚུངས་
པ་སྒྲ་ཡི་རྐང་པ་གཅིག་ཁོ་ནས་མཉམ་ཉིད་དུ་འཇུག་པས་ན། མཉམ་ཉིད་ཀྱི་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 155
དཔེ་དེ་ཁྱད་པར་གྱི་དབྱེ་བ་དེ་ཙམ་མོ། །
བཅུ་དྲུག་པ་སྨད་པའི་དཔེ། པདྨ་རྡུལ་མང་ཟླ་བ་འཛད། ། དེ་དག་
ལས་ནི་ཁྱོད་ཀྱི་བཞིན། ། མཚུངས་པ་ལ་ཡང་ཁྱད་པར་བཅས། ། ཞེས་པ་སྨད་
པའི་དཔེ་རུ་འདོད། ། དེ་ལྟར་པདྨ་ནི་གེ་སར་གྱི་རྡུལ་མང་པོས་རྙོག་པ་དང་
ལྡན་ལ། ཟླ་བའང་ནག་ཕྱོགས་སུ་འཛད་པའི་རང་བཞིན་ཅན་ཡིན་པས་ན།
དེ་དག་གཉིས་ལས་ནི་དགའ་མ་ཁྱོད་ཀྱི་བཞིན་རས་འདི་མཛེས་ཤིང་དཀར་བའི་
སྒོ་ནས་ཆོས་མཚུངས་པ་ལས་ཀྱང་། རྡུལ་གྱི་དྲི་མ་མེད་ཅིང་། ཟླ་སྨད་ལ་བྲི་
བའི་སྐྱོན་དང་བྲལ་བ་ན། ཁྱད་ཆོས་དེ་ལྟ་བུའི་ཆེ་བ་དང་བཅས་པའོ། ། ཞེས་
པ་དཔེ་སྨད་པའི་ཕྱིར་སྨད་པའི་དཔེ་རུ་འདོད་དོ། ། ཡང་ཁོ་བོས་སྤྱན་རས་
གཟིགས་ཀྱི་བསྟོད་པ་ས་འཛིན་གྱི་དབྱངས་ལས། སྲིད་ན་དཀར་བའི་དཔེ་ཅན་
རིང་བོང་འཛིན། ། དེ་ཡང་དག་བྱ་དྲི་མ་གསུམ་སྤངས་པའི། ། བདུད་རྩིའི་
སྦྱིན་མང་གདུང་བ་མེད་པའི་སྐུར། ། མཚུངས་པ་རྣམ་ཤེས་ལྡན་པས་བཙལ་དུ་
མེད། ། ཅེས་པ་ཡང་ངོ་། །
བཅུ་བདུན་པ་བསྔགས་པའི་དཔེ་ནི། པདྨས་ཚངས་པ་མཆོག་ ཏུ་
བསྐྱེད། ། ཟླ་བ་བདེ་འབྱུང་གཙུག་གིས་འཛིན། ། དེ་དག་ཁྱོད་གདོང་
མཚུངས་ཞེས་པ། ། དེ་ནི་བསྔགས་པའི་དཔེར་བརྗོད་དོ། ། དེ་ཡང་ཁྱབ་
འཇུག་གི་ལྟེ་བའི་པདྨས་ནི། འཇིག་རྟེན་ཀུན་གྱི་བྱེད་པོ་ལྷ་ཚངས་པ་ཡང་
མཆོག་ཏུ་བསྐྱེད་པར་བྱས་ཤིང་། རྒྱ་མཚོ་བསྲུབས་པའི་སྙིང་པོ་ཟླ་བ་ནི་བདེ་
འབྱུང་སྟེ། ལྷ་ དབང་ ཕྱུག་ཆེན་པོའི་ གཙུག་གི་རྒྱན་ དུ་ཡང་འཛིན་པ་ན།
བསྔགས་པར་འོས་པའི་ཡུལ་ཁྱད་པར་ཅན་དེ་དག་དང་། བཞིན་བཟང་མ་
ཁྱོད་ཀྱི་གདོང་པ་མཛེས་པའི་ཡོན་ཏན་དུ་མའི་སྒོ་ནས་མཚུངས་སོ། ། ཞེས་པ།
དཔེ་ལ་བསྔགས་ཤིང་བསྟོད་པའི་སྦྱོར་བ་དེ་འདྲ་བ་ནི། བསྔགས་པའི་དཔེ་



156 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
ཞེས་བྱ་བར་མཁས་པ་རྣམས་ཀྱིས་བརྗོད་དོ། །
བཅོ་བརྒྱད་པ་བརྗོད་འདོད་ཀྱི་དཔེ་ནི། ཡོན་ཏན་ལྡན་ཡང་སྐྱོན་
འགྱུར་ཡང་། ཟླ་བ་ཁྱོད་གདོང་མཚུངས་ཞེས་པ། ། བརྗོད་འདོད་བདག་གི་
ཡིད་ལ་ཡོད། ། ཅེས་པ་བརྗོད་འདོད་དཔེ་ཞེས་རིག ། གང་དག་མཛེས་པ་
དང་མི་མཛེས་པ་ལ་སོགས་པའི། ཡོན་ཏན་དང་ལྡན་པ་སྐྱོན་གྱི་རྣམ་པ་ཇི་ལྟར་
འགྱུར་ཡང་། ཟླ་བ་ཉ་གང་བ་འདི་དང་གཞོན་ནུ་མ་ཁྱོད་ཀྱི་གདོང་པ་མཚུངས་
སོ་ཞེས་པའི་བརྗོད་འདོད་ཅིག་བདག་གི་ཡིད་དམ་ཀུན་སློང་ལ་ཡོད་དོ། ། ཞེས་
བརྗོད་ཀྱི་བསམ་པའི་དབང་གིས་གདོང་པ་ཟླ་བ་ལྟར་དཀར་ཞིང་མཛེས་པ་གོ་
བར་བྱེད་པས་ན། བརྗོད་འདོད་ཀྱི་དཔེ་ཞེས་བྱ་བར་རིག་གོ །
བཅུ་དགུ་པ་འགལ་བའི་དཔེ་ནི། འདབ་བརྒྱ་པ་དང་སྟོན་ཟླ་དང་། །
ཁྱོད་ཀྱི་གདོང་དང་གསུམ་པོ་ནི། ། ཕན་ཚུན་རྣམ་པར་འགལ་ཞེས་པ། ། དེ་
ནི་འགལ་བའི་དཔེར་བརྗོད་དོ། ། འདབ་བརྒྱ་པ་སྟེ་པདྨ་དང་། སྟོན་དུས་ཀྱི་
ཟླ་བ་དང་། ལང་ཚོ་མ་ཁྱོད་ཀྱི་གདོང་པ་གསུམ་པོ་ནི། བརྗོད་བྱ་མཛེས་ཆོས་
མཚུངས་པར་བསྟན་ནས། རྗོད་བྱེད་ཕན་ཚུན་རྣམ་པ་ཐ་དད་པ་ཙམ་གྱིས་
འགལ་ལོ། ། ཞེས་པའི་ཚིག་སྦྱོར་དེ་ལྟ་བུ་ནི་འགལ་བའི་དཔེ་བརྗོད་དོ། །
ཉི་ཤུ་པ་དགག་པའི་དཔེ་ནི། དྲི་མ་ལྡན་ཞིང་བླུན་གྱུར་པས། ། ཟླ་བ་
ལ་ནི་ཁྱོད་གདོང་དང་། ། འགྲན་པའི་ནུས་པ་ནམ་ཡང་མེད། ། ཅེས་པ་
དགག་པའི་དཔེ་ཉིད་དོ། ། ནག་པོ་ར་རའི་དྲི་མ་དང་ལྡན་ཞིང་། སེམས་མེད་
བླུན་པའི་རང་བཞིན་ཅན་དུ་གྱུར་པས་ན། ཟླ་བ་ལ་ནི་སེམས་ལྡན་མ་ཁྱོད་ཀྱི་
གདོང་དྲི་མ་མེད་པ་འདི་དང་འགྲན་པའི་ནུས་པ་དུས་ནམ་ཡང་མེད་དོ། །
ཞེས་དཔེའི་དངོས་པོའི་དོན་ལ་འགྲན་པའི་ནུས་པ་བཀག་ནས། དཔེ་དོན་
མཚུངས་པར་བསྟན་པ་འདི་ལྟ་བུ་ནི་དགག་པའི་དཔེ་ཉིད་དུ་བརྗོད་དོ། །



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 157 །
ཉེར་གཅིག་པ་ངོ་བསྟོད་ཀྱི་དཔེ་ནི། ཁྱོད་གདོང་རི་དྭགས་མིག་གིས་
མཚན། ། ཟླ་བ་རི་དྭགས་ཉིད་ཀྱིས་མཚན། ། དེ་ལྟ་ན་ཡང་འདི་མཚུངས་ཉིད།
ཁྱད་འཕགས་མིན་ཞེས་ངོ་བསྟོད་དཔེ། ། མཛེས་ལྡན་གཞོན་ནུ་མ་ཁྱོད་ཀྱི་
གདོང་པ་ནི་རི་དྭགས་ཀྱི་མིག་ཁོ་ན་དག་གིས་མཚན་པ་ཙམ་ཡིན་ལ། ཟླ་བ་ནི་
རི་དྭགས་ཀྱི་གཟུགས་ཡོངས་སུ་རྫོགས་པ་ཉིད་ཀྱིས་མཚན་པ་ཁྱད་པར་དེ་ལྟ་བུ་
ཡོད་ན་ཡང་། ཁྱོད་ཀྱི་གདོང་པ་འདི་དང་མཚུངས་པ་ཙམ་ཉིད་དུ་ཟད་ཀྱི། དེ་
བས་ལྷག་པའི་ཁྱད་ཆོས་གང་ཡང་བསྟན་དུ་མེད་པའི་ཕྱིར། ཟླ་བ་ཁྱད་པར་དུ་
འཕགས་པ་ཞིག་མ་ཡིན་ནོ། ། ཞེས་མཛེས་པའི་གདོང་ལ་ངོ་བསྟོད་ཀྱི་ཚུལ་དུ་
བརྗོད་པས་ན་ངོ་བསྟོད་ཀྱི་དཔེའོ། །
ཉེར་གཉིས་པ་དེ་ཉིད་བརྗོད་པའི་དཔེ་ནི། འདི་ནི་བཞིན་ཉིད་པདྨ་
མིན། ། འདི་དག་བུང་བ་མ་ཡིན་མིག ། ཅེས་པ་རྣམ་གསལ་མཚུངས་པ་
ལས། ། དེ་ནི་དེ་ཉིད་བརྗོད་པའི་དཔེ། ། བལྟ་ན་སྡུག་ཅིང་དྲི་བཟང་འཕྲོ་བ་
འདི་ནི་གཞོན་ནུ་མ་ཁྱོད་ཀྱི་བཞིན་རས་ཁོ་ན་ཉིད་ཡིན་གྱི་མེ་ཏོག་པདྨ་ནི་མ་ཡིན་
ནོ། གནག་ཅིང་རྣམ་པར་འཕྲུལ་བ་འདི་དག་བུང་བ་འཁོར་བ་ནི་མ་ཡིན་གྱི་བུ་
མོ་ཁྱོད་ཀྱི་མིག་གོ ། ཞེས་པ་གདོང་དང་། པདྨ་དག་དང་། མིག་དང་བུང་
བ་ཕན་ཚུན་རྣམ་པར་གསལ་བར་མཚུངས་པ་ལས། དབྱེར་མི་ཕྱེད་པར་གྱུར་
པ་ལ་བརྟགས་ཤིང་དཔྱད་པའི་ཚེ། གདོང་དང་མིག་གི་དེ་ཁོ་ན་ཉིད་རྟོགས་
ནས་བརྗོད་པ་དེ་ནི་དེ་ཉིད་བརྗོད་པའི་དཔེའོ། །
ཉེར་གསུམ་པ་ཐུན་མོང་མིན་པའི་དཔེ་ནི། ཟླ་བ་པདྨ་དག་གི་ནི། །
མཛེས་པ་ལས་འདས་ཁྱོད་ཀྱི་གདོང་། ། བདག་རང་ཉིད་དང་མཚུངས་པར་
གྱུར། ། ཞེས་པ་ཐུན་མོང་མིན་པའི་དཔེ། ། འཇིག་རྟེན་ན་ཤིན་ཏུ་མཛེས་པའི་
མཚན་གཞི་ཟླ་བ་དང་པདྨ་དག་གི་ནི་མཛེས་པ་ལས་ཀྱང་འདས་པའི་མཛེས་པ་



158 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
ཕུལ་དུ་བྱུང་བ་སྡུ་གུ་མ་ཁྱོད་ཀྱི་གདོང་པ་ལ། མཚན་བྱེད་ཀྱི་དཔེ་གང་གིས་ཀྱང་
མཚོན་པར་མ་གྱུར་པ་དེའི་ཕྱིར། བདག་གམ་རང་ཉིད་ཁོ་ན་དང་མཚུངས་
པར་གྱུར་ཏོ། ། ཞེས་པ་མཚུངས་ཆོས་ཐུན་མོང་བའི་དཔེ་མེད་པར་བཀག་ནས།
རང་ཉིད་ཀྱི་དཔེར་རང་ཉིད་འགོད་པའི་ཚིག་སྦྱོར་ལྟ་བུ་ནི་ཐུན་མོང་མིན་པའི་
དཔེ་ཞེས་བྱ་སྟེ། དཔེ་གཞན་གྱི་རྗེས་སུ་འགྲོ་བ་མ་ཡིན་པའི་རྗེས་འགྲོ་མེད་པས་
རྒྱུན་དུ་ཡང་འཆད་དོ། །
ཉེར་བཞི་པ་བྱུང་མིན་གྱི་དཔེ་ནི། པདྨའི་མཛེས་པའི་སྙིང་པོ་ཀུན། །
འགའ་ཞིག་དག་ཏུ་བསྡུས་པ་བཞིན། ། ཁྱོད་ཞལ་རྣམ་པར་མཛེས་ཞེས་པ། །
དེ་ནི་བྱུང་མིན་དཔེ་ཞེས་རིག ། སྲིད་ན་པདྨའི་མཛེས་པ་ཅི་མཆིས་པའི་སྙིང་པོ་
ཀུན་ཕྱོགས་འགའ་ཞིག་དག་ཏུ་བསྡུས་པ་བཞིན་དུ། བཞིན་བཟང་མ་ཁྱོད་ཀྱི་
ཞལ་རས་དཀར་ལ་དམར་བའི་མདངས་ཆགས་པ་འདི་ནི་རྣམ་པར་མཛེས་སོ།
ཞེས་པ་དཔེ་པདྨ་མཛེས་པའི་སྙིང་པོ་ཀུན་བསྡུས་པ་བྱུང་བ་མིན་པའི་ཕྱིར་དེ་ནི་
བྱུང་མིན་གྱི་དཔེ་ཞེས་རིག་པར་བྱའོ། །
ཉེར་ལྔ་པ་སྲིད་པ་མིན་པའི་དཔེ་ནི། ཟླ་བའི་གཟུགས་ལས་དུག་བཞིན་
དང་། ། ཙནྡན་ལས་ནི་མེ་བཞིན་དུ། ། ཞལ་འདི་ལས་ནི་རྩུབ་མོའི་ཚིག །
ཅེས་པ་སྲིད་པ་མིན་པའི་དཔེ། ། ཟླ་བ་བདུད་རྩི་ཟགས་པའི་རང་བཞིན་གྱི་
གཟུགས་ལས་དུག་སྲིད་པ་མིན་པ་བཞིན་དང་། ཙནྡན་བསིལ་བའི་དངོས་པོ་
ལས་ནི་མེ་སྲིད་པ་མིན་པ་བཞིན་དུ། སྐྱེས་བུ་དམ་པ་ཁྱོད་ཀྱི་ཞལ་འདི་ལས་ནི།
རྣ་བར་སྙན་ཞིང་ཡིད་དུ་འོང་བ་ཁོ་ན་གསུང་པ་མ་གཏོགས། རྩུབ་མོའམ།
བརླང་པོའི་ཚིག་ཏུ་སྨྲ་བ་ནམ་ཡང་སྲིད་པ་མ་ཡིན་ནོ། ། ཞེས་པ་སྲིད་པ་མིན་པ་
དཔེ་དོན་དུ་སྦྱར་བས་ན་སྲིད་པ་མིན་པའི་དཔེའོ། །
ཉེར་དྲུག་པ་མང་བའི་དཔེ་ནི། ཙནྡན་ཆུ་དང་ཟླ་བའི་ཟེར། ། ཟླ་ཤེལ་



་
སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 159
སོགས་བཞིན་ཁྱོད་ཀྱི་ནི། ། རེག་པ་བསིལ་ཞེས་ཁྱད་འཕགས་དག ། གསལ་
བར་བྱེད་པ་མང་བའི་དཔེ། ། ཙནྡན་གྱི་ཆུ་དང་། ཟླ་བའི་ཟེར་དང་། ཟླ་བ་
ནོར་བུ་ཆུ་ཤེལ་ལ་སོགས་པའི་བསིལ་བ་བཞིན་དུ། ཡན་ལག་མཆོག་ལྡན་མ་
ཁྱོདཀྱི་རེག་པ་ཡང་ཤིན་ཏུ་བསིལ་ལོ། ། ཞེས་བསིལ་བ་དང་ལྡན་པའི་དཔེ་
མང་པོ་ཞིག་གིས། དོན་མཛེས་མའི་རེག་པ་བསིལ་བའི་ཁྱད་པར་དག་གསལ་
བར་བྱེད་པས་ན་མང་བའི་དཔེའོ། ། དེ་བཞིན་དུ། གཙུག་ན་ནོར་བུའི་
རྟོགས་པ་བརྗོད་པར། བདུད་རྩིའི་ཟེར་གྱི་ཆུ་གཏེར་རླབས། ། ཚངས་པའི་
པདྨས་ཁྱབ་འཇུག་སྟེ། ། དག་བྱེད་དག་གིས་སྲུབས་ཤིང་བཞིན། ། དེ་ནི་
མངལ་གྱིས་མཛེས་པར་གྱུར། ཞེས་བཤད་པ་ཉིད་ཀྱང་ངོ༌། །
ཉེར་བདུན་པ་རྣམ་འགྱུར་གྱི་དཔེ་ནི། ལུས་ཕྲ་ཁྱོད་ཀྱི་བཞིན་རས་
ནི། ། ཟླ་བའི་དཀྱིལ་འཁོར་ལས་བཏོན་བཞིན། ། པདྨའི་ནང་ནས་ཕྱུང་བ་
བཞིན། ། ཞེས་པ་འདི་ནི་རྣམ་འགྱུར་དཔེ། ། ལུས་ཕྲ་མ་ཁྱོད་ཀྱི་བཞིན་རས་
འདི་ལྟ་བུ་ནི་གཞན་ལས་འབྱུང་བ་མི་སྲིད་ལ། ཟླ་བ་ཉ་གང་བའི་དཀྱིལ་འཁོར་
ལས་བཏོན་པ་བཞིན་དུ་དཀར་ཞིང་མཛེས་པ་དང་། པདྨའི་ནང་ནས་ཕྱུང་བ་
བཞིན་ཡིད་དུ་འོང་ཞིང་འཛུམ་པའི་དྲི་བཟང་པོར་འཐུལ་བ་ཉིད་དོ། ། ཞེས་པ་
འདི་ནི་བཞིན་རས་ཀྱི་རྣམ་འགྱུར་ཟླ་བ་དང་པདྨའི་དཀྱིལ་ནང་ནས་གསར་དུ་
བྱུང་བ་བཞིན་དུ་བཀོད་པས་ན། རྣམ་འགྱུར་གྱི་དཔེའོ། ། །
ཉེར་བརྒྱད་པ་ཕྲེང་བའི་དཔེ་ནི། འོད་ཀྱིས་ཉིན་བཞིན་ཉི་མ་ཡིས། །
ཉིན་བཞིན་ ཉིན་ གྱིས་མཁའ་ལ་བཞིན། ། རྣམ་པར་གནོན་པས་ཁྱོད་ལ་
དཔལ། ། འཛིན་ཞེས་དེ་ནི་ཕྲེང་བའི་དཔེ། ། འོད་གཞན་ཟིལ་གྱིས་གནོན་
པའི་རང་འོད་ཀྱིས་ཉི་མའི་དཀྱིལ་འཁོར་ལ་གཟི་བརྗིད་ཀྱི་དཔལ་འཛིན་པ་དེ་
བཞིན་དུ། མཚན་མོའི་མུན་པ་ཟ་བར་བྱེད་པའི་ཉི་མའི་གཟི་བརྗིད་ཆེན་པོ་
•
--



160 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཡིས་ཉིན་མོ་ལ་སྣང་བའི་དཔལ་འཛིན་པར་བྱེད་ལ། ། དེ་བཞིན་དུ། རབ་
རིབ་འཕྲོག་པའི་སྣང་བ་དང་ལྡན་པའི་ཉིན་གྱིས་མཁའ་ལ་གསལ་བའི་དཔལ་
འཛིན་པ་དེ་བཞིན་དུ། གཞན་སྡེ་རྣམ་ པར་ གནོན་པའི་ དཔའ་བ་དང་།
བརྟུལ་ཕོད་པ་དང་། རྒྱལ་ཐབས་ཆེན་པོས་མི་ཡི་བདག་པོ་ཁྱོད་ལ་དབང་ཕྱུག་
ཕུན་སུམ་ཚོགས་པའི་དཔལ་འཛིན་པར་བྱེད་དོ། ། ཞེས་པ་སྔ་མ་སྔ་མ་དཔེ་
དང་། ཕྱི་མ་ཕྱི་མ་དོན་དུ་བྱས་ནས། དཔེ་དོན་ཕྲེང་བར་སྤེལ་བའི་ཚིག་སྦྱོར་
འདི་ལྟ་བུ་ནི་ཕྲེང་བའི་དཔེའོ། །
ཉེར་དགུ་པ་ངག་དོན་གྱི་དཔེ་ལ། མཚན་ཉིད་དང་། དབྱེ་བ་གཉིས་
ལས། དང་པོ་ནི། གང་ཡང་ངག་དོན་ཉིད་ཀྱིས་ནི། ། གལ་ཏེ་ངག་དོན་ཉེར་
འཇལན། ། ངག་དོན་དཔེ་དེ་བཞིན་སྒྲ་ནི། ། གཅིག་དང་དུ་མས་དེ་རྣམ་
གཉིས། ། ཚིག་སྦྱོར་གང་དུ་ཡང་འཇལ་བྱེད་དཔེའི་ངག་དོན་ཉིད་ཀྱིས་ནི།
གལ་ཏེ་གཞལ་བྱ་དོན་གྱི་ངག་དོན་འགའ་ཞིག་ཉེ་བར་འཇལ་བ་སྟེ། མཚུངས་
ཆོས་སུ་སྦྱོར་བར་བྱེད་ན་ངག་དོན་གྱི་དཔེ་ཞེས་བྱ་སྟེ། དེ་ཡང་མཚུངས་པ་
གསལ་བར་བྱེད་པའི་བཞིན་གྱི་སྒྲ་ནི་གཅིག་དང་དུ་མ་དག་གི་སྒོ་ནས། ངག་
དོན་གྱི་དཔེའི་དབྱེ་བ་དེ་རྣམ་གཉིས་སུ་འགྱུར་རོ། ། ངག་དོན་ཞེས་པ་ནི།
ཚིག་གི་དོན་ཙམ་མ་ཡིན་གྱི། བྱ་བའི་རྣམ་དབྱེ་ངེས་པར་ཡོད་པ་ལ། བྱེད་ཅན་
དྲུག་པོ་ཅི་རིགས་སུ་འབྲེལ་བ་ཞིག་དགོས་སོ། ། བྱེད་ཅན་དྲུག་གང་ཞེ་ན།
ཚོགས་སུ་གསལ་བར། བྱེད་པོ་ལས་དང་བྱེད་ཅན་ཆེ། ། འབྱུང་ཁུངས་བཞི་
རྣམ་དབྱེ་ཅན་དྲུག ། དྲུག་བརྒྱད་སྤངས་པའི་རྣམ་དབྱེའི་གཞི། ཞེས་སོ། །
དང་པོའི་དཔེ་ནི། ཁྱོད་གདོང་མིག་ནི་མི་བརྟན་ཞིང་། ། སོ་ཡི་འོད་ཟེར་རབ་
གསལ་བ། ། འདམ་སྐྱེས་བུང་བ་གཡོ་ལྡན་ནི། ། གེ་སར་དག་གིས་མཚོན་
བཞིན་མཛེས། ། ཀྱེ་མིག་ཡངས་མ་ཁྱོད་ཀྱི་གདོང་པ་བལྟ་ན་སྡུག་ཅིང་དྲི་ཞིམ་



ས་
སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 161
པོར་འཐུལ་བ་འདི་དང་། རྣམ་འཕྲུལ་སྣ་ཚོགས་པས་མིག་དག་ནི་མི་བརྟན་
ཞིང་གཡོ་བ་དང་། སོ་ཡི་འོད་ཟེར་རབ་ཏུ་དཀར་ཞིང་གསལ་བར་འཕྲོ་བ་འདི་
རྣམས་ནི། འདམ་ལས་སྐྱེ་པའི་པདྨ་གཞོན་ནུ་གསར་དུ་ཁ་ཕྱེ་བ་དང་། དེའི་
ནང་དུ་འཁོར་ཞིང་གནས་པའི་བུང་བ་གཡོ་བ་དང་ལྡན་པ་དེ་ནི། གེ་སར་གྱི་
ཕྲེང་བ་དག་གིས་མཚོན་བཞིན་དུ་མཛེས་སོ། ། ཞེས་པ་དཔེ་དོན་བཞིན་སྒྲ་
གཅིག་གིས་བསྡུས་པ་ན། བཞིན་སྒྲ་གཅིག་པའི་ངག་དོན་གྱི་དཔེའོ། ། འདིར་
མཚོན་ཞེས་པ་དང་། མཛེས་སོ་ཞེས་བྱ་བའི་ཚིག་སྟེ། བྱེད་པ་ཅན་དྲུག་ལས་
གཉིས་པ་ལས་སུ་བྱ་བ་དང་ངག་གོ ། གཞན་ཡང་། ཡབ་སྲས་མཇལ་བའི་
རྟོགས་པ་བརྗོད་པར། འཇིག་རྟེན་གསུམ་པོ་བཀའ་ལ་ལེགས་གནས་ཏེ། །
དེར་ནི་རྐང་སྟེགས་ལྡན་པའི་གསེར་གྱི་ཁྲི། ། རིན་ཆེན་མྱུ་གུ་བཀྲ་བའི་འདབ་
ལྡན་པ། ། ལྷུན་པོ་ལ་ནི་འོད་ལྡན་ལུས་བཞིན་འཛེགས། ། ཅེས་པ་ཡང་
ངོ༌། ། གཉིས་པའི་དཔེ་ནི། པདྨ་ཅན་བཞིན་ལུས་ཕྲ་མ། ། པདྨ་བཞིན་དུ་དེ་
ཡི་གདོང་། ། སྦྲང་རྩི་སྤྱོད་པས་བཞིན་དུ་ནི། ། བདག་གིས་འཐུངས་ཤིང་
འཐུངས་ཤིང་རྩེས། ། པདྨ་ཅན་ཏེ་པདྨའི་ལྗོན་པ་བཞིན་དུ། ལུས་ཕྲ་མ་ཁྱོད་
ཀྱི་ལུས་མཛེས་ལ། པད་ལྗོན་དེའི་པདྨ་བཞིན་དུ། བཞིན་བཟང་མ་དེ་ཡི་
གདོང་གི་མཛེས་པ་དེ་ཉིད་སྦྲང་རྩི་སྤྱོད་པ་སྟེ་བུང་བས་སྦྲང་རྩི་འཐུངས་བཞིན་
དུ་ནི། བདག་གི་མིག་གི་ཡང་ཡང་འཐུངས་ཤིང་དགའ་མགུར་རྩེས་སོ་ཞེས་
དཔེ་དོན་ བཞིན་ སྒྲ་ གསུམ་ དུ་ ཚོགས་ པས་ན། བཞིན་ སྒྲ་ དུ་ མ་ ཅན་ གྱི་
དཔེའོ། ། འདིར་ཡང་རྩེས་སོ་ཞེས་པ་བྱ་བའི་ཚིག་སྟེ། བྱེད་པ་ཅན་དྲུག་ལས།
གཉིས་པ་ལས་སུ་བྱ་བ་དང་། བུང་བས་བདག་གིས་ཞེས་གསུམ་པ་བྱེད་པའམ།
བྱེད་པ་པོ་དང་འབྲེལ་བས་ངག་གོ། །
སུམ་ཅུ་པ་ཟླ་བོ་དངོས་པོའི་དཔེ་ལ། མཚན་ཉིད་དང་། དཔེར་བརྗོད་



，
162 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གཉིས་ལས་དང་པོ་ནི། དངོས་པོ་འགའ་ཞིག་ཉེར་བཀོད་ནས། ། དེ་ཡི་ཆོས་
མཐུན་རབ་བཀོད་པ། ། མཉམ་པ་ཉིད་དུ་རྟོགས་པ་ཅན། ། ཟླ་བོ་དངོས་པོའི་
དཔེ་ཡིན་དཔེར། ། གཏན་ལ་དབབ་བྱའི་དངོས་པོ་འགའ་ཞིག་སྔོན་ལ་ཉེ་བར་
བཀོད་ནས། དེ་ཡི་ཆོས་མཐུན་གྱི་དཔེ་གཅིག་རབ་ཏུ་བཀོད་པ་ལས། དཔེ་
དོན་མཉམ་པ་ཉིད་དུ་རྟོགས་པར་བྱེད་པ་ཅན་དེ་ནི་ཟླ་བོ་དངོས་པོའི་དཔེའི་
མཚན་ཉིད་ཡིན་ལ། གཉིས་པ་དཔེར་བརྗོད་ན། རྒྱལ་པོ་རྣམས་ནི་སྐྱེས་གྱུར་
ཀྱང་། ། ད་ལྟ་ཁྱོད་འདྲ་གཅིག་ཀྱང་མེད། ། ཡོངས་འདུ་དག་ལ་རྐང་འཐུང་
ནི། ། གཉིས་པ་ངེས་པར་ཡོད་མ་ཡིན། ། རིགས་དང་། བརྩོན་འགྲུས་དང་།
ཐོས་པ་དང་། དཔའ་བ་དང་། བརྟུལ་ཕོད་པ་ལ་སོགས་པའི་ཡོན་ཏན་གྱི་ཁྱད་
པར་དང་ལྡན་པའི་རྒྱལ་པོ་རྣམས་ནི་བསོད་ནམས་ཀྱི་སྟོབས་ལས་ས་སྟེང་འདིར་
མང་དུ་སྐྱེས་པར་གྱུར་ཀྱང་། ད་ལྟ་ཁྱོད་དང་འདྲ་བའི་རྒྱལ་པོ་ནི་མང་པོ་ལྟ་ག་
ལ་ཞིག ། གཅིག་ཀྱང་ཡོད་དམ་སྟེ་མེད་དོ། ། དེའི་ཆོས་མཚུངས་ཅི་ལྟ་བུ་ཞེ་
ན། བརྒྱ་བྱིན་གྱི་ཕོ་བྲང་རྣམ་པར་རྒྱལ་བའི་ཁང་བཟང་གི་བྱང་ཤར་ཡོངས་
འདུའི་ཚལ་ཆེན་པོ་དག་ན། ལྷའི་ལྗོན་པ་སྣ་ཚོགས་པས་སྡུག་པོར་རྒྱས་པ་ཞིག་
ཡིན་ན་ཡང་། ལྗོན་ཤིང་དབང་པོ་དཔག་བསམ་གྱི་རྐང་འཐུང་དེ་ནི་གཅིག་ཁོ་
ན་ལས། གཉིས་པ་ཞིག་བགྲང་བྱ་ངེས་པར་ཡོད་པ་མ་ཡིན་ཏེ་མེད་དོ། ། སྣར་
ཐང་པ་སངྒྷ་ཤྲཱིས། རྐང་འཐུང་དག་ལ་ཡོངས་འདུ་ནི། ། གཉིས་པ་ངེས་པར་
ཡོད་མ་ཡིན། ། ཞེས་འགྱུར་བཅོས་མཛད་མོད་དེ་ནི་ཡོངས་འདུ་ཚལ་གྱི་མིང་
ཡིན་གྱི། དཔག་བསམ་ཤིང་མིན་པས་ན། འགྲིག་པར་མ་མངོན། གཞན་
ཡང་དཔེར་བརྗོད་པ། ལེགས་བཤད་ཚོལ་གྱི་རྟོགས་བརྗོད་དུ། བསྟན་བཅོས་
མན་ངག་རྣམས་ཀྱིས་དག་བྱས་ཀྱང་། ། ངེས་པར་བློ་ངན་རབ་དང་ཉིད་མི་
འགྱུར། ། ག་བུར་ཚོགས་ཀྱི་ཡོངས་སུ་བསྒོས་གྱུར་ཀྱང་། ། མི་ཟད་སྒོག་པ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 163
རང་གི་དྲི་མི་གཏོང་། ། ཞེས་པ་ཡང་ངོ་། །
སུམ་ཅུ་རྩ་གཅིག་པ་མཚུངས་པར་སྦྱོར་བ་ལ། མཚན་ཉིད་དང་།
དཔེར་བརྗོད་གཉིས་ལས། མཚན་ཉིད་ནི། ལྷག་པས་དམན་པ་བྱ་བ་ཡི། །
ཆོ་ག་གཅིག་ལ་རབ་བསྡུས་ནས། ། གང་སྨྲས་དེ་ནི་མཚུངས་པ་དག ། སྦྱོར་
བའི་དཔེ་རུ་བཤད་དེ་དཔེར། ། དཔེ་ལྷག་པས་དོན་དམན་པ་གཞལ་བར་བྱ་
བའི་ཆོ་གའམ་བྱེད་ལས་འདྲ་བ་གཅིག་རབ་ཏུ་བསྡུས་ནས། ཚིག་སྦྱོར་གང་དུ་
སྨྲས་པར་གྱུར་པ་དེ་ནི་མཚུངས་པ་དག་སྦྱོར་བའི་དཔེ་རུ་བཤད་དེ། དཔེར་
བརྗོད་ན། པུ་ལོ་མ་དགྲ་མཐོ་རིས་དང་། ། ཁྱོད་ཀྱིས་ས་སྲུངས་མེལ་ཚེ་
བྱེད། ། དེ་ཡིས་དྲེགས་ ལྡན་ ལྷ་མིན་དང་། ། ཁྱོད་ ཀྱི་མི་ཡི་བདག་པོ་
འཇོམས། ། བདེ་སོགས་ཀྱི་ཕ་ལྷ་མ་ཡིན་པུ་ལོ་མ་དེའི་དགྲ་བོ་ལྷའི་དབང་པོ་
བརྒྱ་བྱིན་ནི་མཐོ་རིས་ཀྱི་རྒྱལ་སྲིད་ཕུན་སུམ་ཚོགས་པར་བསྲུང་བ་དང་། རྒྱལ་
པོ་ཁྱོད་ནི་སའི་དབང་ཕྱུག་ཡིན་པས། ས་གཞི་བསྲུངས་པའི་ཆེད་དུ་མེལ་ཚེའི་
བྱབ་བྱེད་ཅེས་པ་དང་། བརྒྱ་བྱིན་དེ་ཡིས་དྲེགས་པ་དང་ལྡན་པའི་ལྷ་མ་ཡིན་
རྣམས་དང་། རྒྱལ་པོ་ཁྱོད་ཀྱིས་ཆེ་བར་རློམ་པའི་མིའི་བདག་པོ་གཞན་རྣམས་
འཇོམས་པར་བྱེད་ཅེས། རང་སྡེ་བསྲུང་ཞིང་སྐྱོང་བ་དང་། གཞན་ སྡེ་
འཇོམས་པའི་བྱ་ བ་ གཅིག་ ཏུ་ བསྡུས་ ཤིང་ མཚུངས་སྦྱོར་ དུ་ བྱས་ པས་ ན།
མཚུངས་སྦྱོར་གྱི་དཔེའོ། །
སུམ་ཅུ་རྩ་གཉིས་པ་རྒྱུའི་དཔེ་ནི། རྒྱལ་པོ་མཛེས་པས་ཟླ་བ་དང་། །
གཟི་བྱིན་གྱིས་ནི་ཉི་མ་དང་། ། བརྟན་པས་རྒྱ་མཚོའི་རྗེས་སུ་བྱེད། ། ཅེས་པ་
འདི་ནི་རྒྱུ་དཔེར་དྲན། ། ཀྱེ་རྒྱལ་པོ་ཞེས་མིའི་བདག་པོ་ལ་བོད་ནས། ཁྱོད་ནི་
རབ་ཏུ་མཛེས་པས་ཟླ་བའི་རྗེས་སུ་བྱེད་པ་དང་། མཆོག་ཏུ་དར་བའི་གཟི་བྱིན་
གྱིས་ཉི་མའི་རྗེས་སུ་བྱེད་པ་དང་། ཤིན་ཏུ་ཟབ་ཅིང་བརྟན་པས་རྒྱ་མཚོའི་རྗེས་



164
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
སུ་བྱེད་པ་སྟེ་དེ་རྣམས་དང་མཚུངས་སོ་ཞེས་པའོ། ། དེ་ནས་དཔེ་ཟླ་བ་སོགས་
གསུམ་དང་། དོན་རྒྱལ་པོ་མཚུངས་པའི་རྒྱུ་ནི་ཁྱད་ཆོས་མཛེས་པ་སོགས་
གསུམ་གྱིས་བྱས་པའི་ཕྱིར་སྦྱོར་བ་འདི་ལྟ་བུ་ནི་རྒྱུའི་དཔེ་ཉིད་དུ་དྲན་པར་
བྱའོ། །
དེ་ལྟར་དཔེ་རྒྱན་སུམ་ཅུ་རྩ་གཉིས་བཤད་ཟིན་ནས། གསུམ་པ་དཔེའི་
ཡོན་ཏན་དང་སྐྱོན་དཔྱད་པ་ལ། ཡོན་ཏན་དུ་བགྲང་བ་དང་། སྐྱོན་དུ་རྩིས་པ་
གཉིས་ལས། དང་པོ་ལ། མཚན་ཉིད། དཔེར་བརྗོད། དོན་བསྡུ་བ་གསུམ་
ལས། མཚན་ཉིད་ནི། བློ་ལྡན་མི་དགྱེས་མེད་གང་ལ། ། ངེས་པར་དཔེ་ཡི་
སྐྱོན་དག་ནི། ། ཐ་དད་རྟགས་དང་ཚིག་ལ་མེད། ། དམན་དང་ལྷུག་པ་ཉིད་
ལའང་མེད། ། བློ་དང་ལྡན་པའི་སྙན་ངག་མཁན་རྣམས་མི་དགྱེས་པ་མེད་ཅིང་
བཞེད་པར་བྱ་བ་གང་ལ། ངེས་པར་འཇལ་བྱ་འཇལ་བྱེད་འགལ་བ་ཅན་གྱི་
དབང་ལས་དཔེ་ཡི་རྒྱན་གྱི་སྐྱོན་དུ་གྱུར་པ་དག་ནི། དཔེ་དོན། སྦྱོར་བ་གཅིག་
ལ་ཕོ་མོ་མ་ནིང་ཐ་དད་པའི་རྟགས་ཅན་སྦྱར་བ་དང་། དེ་བཞིན་དུ་ཚིག་གཉིས་
ཚིག་མང་ཚིག་རྣམས་ཐ་དད་པ་སྦྱར་བ་ལ་ཡང་མེད་ཅིང་། དེ་དག་ཏུ་མ་ཟད།
དཔེ་དམན་པས་དོན་ལྷག་པར་འཇལ་བ་དང་། དཔེ་ལྷག་པས་དོན་དམན་པ་
འཇལ་བ་ཉིད་ལའང་མེད་དོ་ཞེས་པའོ། ། གཉིས་པ་དཔེར་བརྗོད་ལ་གཉིས་
ལས། རྟགས་དང་ཚིག་ཐ་དད་པ་སྐྱོན་མེད་པ་ནི། ། མ་ནིང་འདི་འགྲོ་བུད་
མེད་བཞིན། ། བུད་མེད་འདི་སྨྲ་སྐྱེས་པ་བཞིན། ། བདག་གི་གྲོགས་འདི་སྲོག་
རྣམས་བཞིན། ། རིག་པ་རྣམས་བསྒྲུབ་ནོར་བཞིན་ནོ། ། མ་ནིང་འདི་བུ་མེད་
བཞིན་དུ་ལེགས་པར་འགྲོ་ཞེས་པ། དོན་ལ་མ་ནིང་གི་རྟགས་དང་། དཔེ་ལ་མོ་
རྟགས་ཡོད་པ་དང་། བུད་མེད་འདིའི་སྨྲ་ཚུལ། སྐྱེས་པ་བློ་གྲོས་དང་ལྡན་པ་
བཞིན་དུ་སྤོབས་པར་སྨྲའོ་ཞེས་པ། དོན་ལ་མོ་རྟགས་དང་། དཔེ་ལ་ཕོ་རྟགས་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 165
ཡོད་པ་དང་། བདག་གི་གྲོགས་འདི་ཞེས་དོན་ལ་གཅིག་ཚིག་དང་། གྲོགས་
ཉིད་ཅེས་པ་མཐར་ཕྱིན་པས་ཚེ་འདིའི་སྲོག་ཏུ་མ་ཟད། སྐྱེ་བ་དུ་མའི་སྲོག་
རྣམས་བཞིན་ཞེས་པ། དཔེ་ལ་མང་ཚིག་བྱས་པ་དང་། རིག་པ་རྣམས་
བསྒྲུབས་ན་རིག་པའི་གནས་ཆེན་པོ་ལྔ་ལ་སོགས་པ་རྣམས་ཏེ། དོན་ལ་མང་
ཚིག་དང་། དེ་དག་བསྒྲུབས་ཏེ་རང་གཞན་གྱི་དོན་ཕུན་སུམ་ཚོགས་པར་བྱེད་
པ་ཡིད་བཞིན་གྱི་ནོར་བུ་བཞིན་ནོ། ། ཞེས་པ་དཔེ་ལ་གཅིག་ཚིག་སྦྱར་བ་འདི་
རྣམས་རྟགས་དང་ཚིག་ཐ་དད་ཀྱི། མ་ནིང་དང་། བུད་མེད་དང་། གྲོགས་
ལ་བསྟོད་པའི་སྐབས་ཡིན་པས་སྐྱོན་མེད་པའོ། ། དཔེ་དམན་ཞིང་དོན་ལྷག་པ་
དང་། དཔེ་ལྷག་ཅིང་དོན་དམན་པ་ལ་སྐྱོན་མེད་པ་ནི། ས་གཞི་སྐྱོང་བ་ཁྱོད་
བཞིན་དུ། ། ལྷ་ཡི་རྒྱལ་པོ་རྣམ་པར་མཛེས། ། ཚ་ཟེར་ཅན་གྱི་ནུས་པ་ལ། །
མི་བདག་གཟི་ཡིས་འགོང་བར་ནུས། ། ཀྱེ་ས་གཞི་སྐྱོང་བའི་རྒྱལ་པོ་ཁྱོད་བཞིན་
དུ། ལྷའི་རྒྱལ་པོ་རྣམ་པར་མཛེས་སོ་ཞེས་པ། དཔེ་དམན་པས་དོན་ལྷག་པར་
འཇལ་བར་རྒྱལ་པོ་ལ་བསྟོད་པས་ན་སྐྱོན་མེད་དོ། ། དེ་བཞིན་དུ་ཚ་ཟེར་ཅན་
ཉི་མའི་འོད་ཀྱི་ནུས་པ་མི་བདག་རྒྱལ་པོ་ཁྱོད་ཀྱི་གཟི་བྱིན་གྱིས་འགོང་པའམ་
འགྲན་པར་ནུས་སོ་ཞེས་པ། དཔེ་ལྷག་པས་དོན་དམན་པ་འཇལ་བའང་རྒྱལ་
པོ་ལ་བསྟོད་པས་ན་སྐྱོན་མེད་དོ། ། གསུམ་པ་དོན་བསྡུ་བ་ནི། ཞེས་པ་དེ་ལྟ་
བུ་ལ་སོགས། ། སྐལ་བཟང་ནམ་ཡང་གཏང་མིན་ཉིད། ། ཞེས་པ་གོང་དུ་
བསྟན་མ་ཐག་དེ་ལྟ་བུ་ལ་སོགས་པ་སྐབས་དང་སྦྱར་ཤེས་ན། མཁས་པའི་སྐལ་
བ་བཟང་པོ་དང་ལྡན་པར་བྱེད་པའི་དུས་ནམ་ཡང་གཏང་བ་མིན་པ་ཉིད་དེ།
ཚིག་ཏུ་སྦྱར་བར་བྱའོ། །
གཉིས་པ་སྐྱོན་དུ་བརྩི་བ་ལ། མཚམས་སྦྱོར་དཔེར་བརྗོད། མཇུག་
བསྡུ་བ་གསུམ་ལས། དང་པོ་ནི། སྦྱོར་བ་འགའ་ལ་ངག་རིག་རྣམས། ། མི་



166 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དགྱེས་པ་ཡོད་ཇི་ལྟར་ན། ། ཡང་རྟགས་དང་ཚིག་ཐ་དད་པ་འགལ་བའི་སྦྱོར་
བ་འགའ་ཞིག་ལ་སྙན་ངག་རིག་པའི་མཁས་པ་རྣམས་མི་དགྱེས་ཤིང་། སྤང་
བྱའི་གནས་སུ་བྱེད་པ་ཡོད་དེ། དཔེ་ཇི་ལྟར་ན་ཞེས་པའོ། ། གཉིས་པ་དཔེར་
བརྗོད་ནི། ། ངང་མོ་བཞིན་དུ་ཟླ་བ་དཀར། ། མཚོ་རྣམས་བཞིན་དུ་མཁའ་
དྲི་མེད། ། ཁྱི་བཞིན་དཔའ་བོ་རྗེ་ལ་གུས། ། ཉི་མ་བཞིན་དུ་མེ་ཁྱེར་
གསལ། ། ངང་མོ་བཞིན་དུ་ཞེས་དཔེ་ལ་མོ་རྟགས་དང་ཟླ་བ་དཀར་ཞེས་དོན་
ལ་ཕོའི་རྟགས་ཡོད་པས་ཕོའི་དཔེ་མོས་འཇལ་བ་དཔེ་དོན་ལོག་པའི་སྐྱོན་དང་།
མཚོ་རྣམས་བཞིན་དུ་ཞེས་དཔེ་མང་ཚིག་གིས། མཁའ་དྲི་མེད་ཅེས། དོན་
ནམ་མཁའ་གཅིག་ཚིག་ཅན་འཇལ་བ་ཚིག་འགལ་བའི་སྐྱོན་དང་། ཁྱི་བཞིན་
དུ་ཐུ་བའི་དཔའ་བོ་འདི་ནི་རྗེ་བོ་ལ་གུས་སོ་ཞེས་པ། དཔེ་ཁྱི་རིགས་དམན་པས།
དོན་ལྷ་ལས་ལྷག་པའི་མིའི་ལུས་མཆོག་གི་དཔའ་བོ་ལ་འཇལ་མི་ཐུབ་པའི་སྐྱོན་
དང་། དཔེ་ཉི་མ་བཞིན་དུ། དོན་མེ་ཁྱེར་གསལ་ཞེས་པ། དཔེ་ལྷག་པ་ཉི་
མའི་སྣང་བ་ཀུན་གྱི་བདག་པོས། དོན་དམན་པ་མཐའ་ཐུག་པ་མེ་ཁྱེར་འཇལ་
བ་འོས་པ་མིན་པའི་སྐྱོན་ཏེ་འདི་རྣམས་སྤང་བར་བྱའོ། །
གསུམ་པ་ མཇུག་ བསྡུ་ བ་ ནི། འདི་ འདྲ་ སྤངས་ ཏེ་ མཁས་ རྣམས་
ཀྱིས། ། རྒྱུ་ཡང་འདིར་ནི་བསམ་པར་བྱོས། ། བཤད་མ་ཐག་པ། འདི་འདྲ་
བའི་སྐྱོན་སྤངས་ཏེ་སྙན་ངག་ལ་མཁས་པའི་སྐྱེ་བོ་རྣམས་ཀྱིས། དཔེ་དང་དོན་
གྱི་རྒྱུ་ཕུན་སུམ་ཚོགས་པའི་སྦྱོར་བ་ཡང་། སྐབས་འདིར་བསམ་པར་བྱོས་ཤིག་
ཅེས་པའོ། ། འདི་ ལ་ སློབ་ དཔོན་རཏྣ་ ཤྲཱིས། ཟླ་ བ་ ངང་མོ་ བཞིན་ དུ་
གསལ། ། ནམ་མཁའ་མཚོ་ལྟར་དྲི་མ་མེད། ། དཔའ་བོ་གཉེན་ལྟར་མཉེན་
གཤིན་ཏེ། ། མེ་ཁྱེར་སྒྲོན་མེ་བཞིན་དུ་སྣང་། ། ཞེས་གསུང་ན་སྐྱོན་མེད་དུ་
གསུངས་ལ། འདིའི་དཔེའི་སྐྱོན་དམན་པ་ཉིད་དང་། མི་སྲིད་པ་ཉིད་དང་།



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ།
167
-
-
རྟགས་ཐ་དད་པ་དང་། ཚིག་ཐ་དད་པ་དང་། དཔེ་ཕྱིན་ཅི་ལོག་པ་དང་།
དཔེ་ལྷག་པ་དང་། དཔེ་མི་འདྲ་བ་སྟེ་བདུན་དུ་འདོད་པ་ལ་བསྟན་མོད། དེ་
ཡང་སྐབས་ཐོབ་ཀྱི་སྦྱོར་ཚུལ་ཤེས་ན། སྐྱོན་ཡང་ཡོན་ཏན་དུ་འགྱུར་བ་ཞིག་
ཡོད་པས་རྟགས་པ་མཐར་གཟུང་བར་མི་བྱའོ། །
བཞི་པ་མཚུངས་པ་གསལ་བྱེད་ཀྱི་སྒྲ་བཤད་པ་ནི། རྣམ་གྲངས་དྲུག་
བཅུ་རྩ་གསུམ་སྡེ་ཚན་བཞིར་ཕྱེ་ནས་འཆད་དེ།
དེ་ལ་དང་པོ་ནི། བཞིན་ལྟར་ལྟ་བུ་ཇི་ལྟར་སྒྲ། ། མཐུན་མཚུངས་ཡང་
དག་མཚུངས་དང་མཉམ། ། ཡང་དག་གསལ་དང་ངེས་པར་གསལ། ། རབ་
གསལ་གཟུགས་ཀྱི་ཟླ་བོ་དང་། ། གཉེན་པོ་དང་ནི་དགྲ་ཟླ་དང་། ། སོ་སོར་
རྟོག་དང་འགལ་དང་འདྲ། ། བལྟ་བཅས་དང་ནི་བསླུ་བ་དང་། ། རིགས་
མཐུན་རྗེས་སུ་སྨྲ་བ་དང་། ། ཞེས་སོགས་དཔེ་དོན་གཉིས་མཚུངས་པ་གསལ་
བྱེད་ཀྱི་སྒྲས་ཟིན་པ་ཞིག་ངེས་པར་དགོས་པའི་ཕྱིར། དེ་རྣམས་ཀྱི་སྒྲ་གོ་སླ་བ་
གཞུང་ངོ་བོ་དང་། རྟོགས་དཀའ་བ་རྣམ་གསལ་གྱི་དཔེར་བརྗོད་གཉིས་ལས།
དང་པོ་གོ་སླ་བ་གཞུང་ངོ་བོ་ནི། བཞིན་དང་། ལྟར་དང་། ལྟ་བུ་དང་། ཇི་
ལྟར་དང་། མཐུན་པ་དང་། མཚུངས་པ་དང་། ཡང་དག་པར་མཚུངས་པ་
དང་། མཉམ་པ་རྣམས་གོ་སླའོ། ། གཉིས་པ་རྟོགས་དཀའ་བ་རྣམ་གསལ་གྱི་
དཔེ་བརྗོད་པ་ནི། མཛེས་མ་བཞིན་གྱི་དཀྱིལ་འཁོར་གྱིས། ། ཟླ་བའི་མཛེས་
པ་ཡང་དག་གསལ། ། ཞེས་ཡང་དག་གསལ་བ་དང་། ། ངེས་པར་གསལ་བ་
དང་། རབ་ཏུ་གསལ་བའང་དེས་མཚུངས་ཤིང་། ཀི་ལ་ ཤ་ཡི་ས་འཛིན་
དབང་། ། གླང་པོ་འདི་ཡི་ཆོས་ཀྱི་ཟླ། ། ཞེས་ གཟུགས་ཀྱི་ ཟླ་ བོ་དང་།
གཞོན་ནུའི་འགྲམ་པ་རབ་མཛེས་པས། ། ཙམ་པ་ཀ་འདབ་གཉེན་པོ་བྱེད། །
ཅེས་པ་གཉེན་པོ་དང་། རིན་ཆེན་རྐང་གདུབ་སིལ་སིལ་སྒྲ། ། འོག་པག་དྲིལ་



168
ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བུའི་དགྲ་ཟླ་བྱེད། ། ཅེས་དགྲ་ཟླ་དང་། མཛེས་མའི་མཆུ་ཡི་སྒྲོས་དམར་
དང་། ། བིམ་པའི་ཡལ་འདབ་སོ་སོར་རྟོག ། ཅེས་སོ་སོར་རྟོག་པ་དང་།
འགྲམ་པ་བུང་བའི་དབྱངས་ལྡན་པ། ། སོ་གཉིས་འདི་དག་ཅི་ལ་འགྲན། །
ཞེས་འགྲན་པ་དང་། རིན་ཆེན་འབར་བའི་དཔུང་རྒྱན་འོད། ། རིང་འགྲོ་ཉི་
མའི་འོད་ལ་བལྟ། ། ཞེས་བལྟ་བ་དང་། མི་བདག་གྲགས་པའི་ཁོར་ཡུག་
ནི། ། འཆི་མེད་ལམ་གྱི་མཐའ་ལ་བཅས། ། ཞེས་པ་བཅས་དང་། ག་བུར་དོ་
ཤལ་རབ་རྒོད་པས། ། རྒྱུ་སྐར་ཕྲེང་བས་མཛེས་པ་བསླུ། ། ཞེས་བསླུ་བ་དང་།
སྦྱིན་མང་གདུང་བྱེད་རྒྱལ་པོ་ཁྱོད། ། དཔག་བསམ་རྐང་འཐུང་རིགས་སུ་
མཐུན། ། ཞེས་རིགས་མཐུན་དང་། སྙན་པའི་ངག་ལྡན་ཁྱོད་ཀྱི་ཚིག །
དབྱངས་ཅན་གཏམ་གྱི་རྗེས་སུ་སྨྲ། ། ཞེས་སྨྲ་བ་དང་། ཉེར་གཅིག་པོ་འདི་
རྣམས་དཔེ་ངོ་བོ་གསལ་བའི་ཚིག་གོ། །
སྡེ་ཚན་ གཉིས་པ་ནི། གཟུགས་བརྙན་དང་ནི་ སོ་ སོར་སྡེབ། །
གཟུགས་མཚུངས་མཉམ་དང་ཡང་དག་གཞལ། ། མཚན་ཉིད་མཐུན་འདྲ་
མཚུངས་པ་དང་། ། མཚན་ཕྱོགས་དཔེར་བྱས་དཔེ་དང་རྟོག ། དམན་དང་
ཅུང་ཟད་དམན་སོགས་དང་། ། རབ་ཏུ་སྨྲ་དང་སོ་སོར་བཟློག ། རིགས་
མཐུནམཉམ་བྱས་སྒྲ་དག་དང་། ། གང་ཡང་དམན་མིན་དོན་ཅན་ཚིག །
ཅེས་པ་ལ་སོགས་པའི་དཔེར་བརྗོད་ནི། སྐྱོན་མེད་ལུས་ཅན་མ་ཁྱོད་ཀྱི། །
འདྲེན་བྱེད་པདྨའི་གཟུགས་བརྙན་དང་། ། ཞེས་གཟུགས་བརྙན་དང་། འོ་མ་
འཛིན་པའི་ཁུར་དག་དང་། ། གླང་ཆེན་མྱོས་བུམ་སོ་སོར་སྡེབས། ། ཅེས་
སྡེབས་པ་དང་འདྲ་བའི་དོན་ཅན་དང་། གཟུགས་མཚུངས་པ་དང་། མཉམ་
པ་དང་། ཡང་དག་པར་གཞལ་བ་དང་། དེ་དང་མཚན་ཉིད་མཐུན་ཞིང་འདྲ་
བའི་མཚུངས་པའི་དོན་ཅན་རྣམས་གོ་སླའོ། ། མཛེས་མའི་ཁ་ཡི་དྲི་ཞིམ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ།
169
དང་། ། མཐུན་ཕྱོགས་མ་ལ་ཡ་ཡི་རྫི། ། ཞེས་མཐུན་པའི་ཕྱོགས་དང་།
ཨུཏྤལ་སྔོན་པོ་ནགས་ཀྱི་ཚལ། ། ཁྱོད་ཀྱི་མིག་མཛེས་དཔེ་རུ་བྱས། ། ཞེས་
དཔེར་བྱས་པ་དང་། ཨ་མྲའི་འཁྲི་ཤིང་གཡོ་ལྡན་ནི། ། སྡུ་གུ་ལ་ཡི་གཟུགས་ཀྱི་
དཔེ། ། ཞེས་དཔེ་དང། རྩེ་དགའི་རོལ་པའི་འཛུམ་གྱི་ཕྲེང་། ། རབ་དཀར་
ཁ་བའི་འོད་ལ་རྟོག ། ཅེས་རྟོག་པ་དང་། ཁྱོད་དང་མཚུངས་ལ་ཟླ་བ་ནི། །
ནག་པོ་ར་རིའི་མཚན་མས་དམན། ། ཞེས་དམན་པ་དང་། ། ཁྱོད་ཅན་
མཚུངས་ལས་རི་དྭགས་མིག ། རྣམ་འགྱུར་མེད་པས་ཅུང་ཟད་དམན། །
ཞེས་ཅུང་ཟད་དམན་པ་དང་། ། དྲི་བཟང་ཕང་འགྲོའི་དབྱངས་འདི་ན། ། ཁུ་
བྱུག་བུ་མོ་རབ་ཏུ་སྨྲ། ། ཞེས་རབ་ཏུ་སྨྲ་བ་དང་། གདོང་དང་ཟླ་བ་མིག་
མཛེས་དང། ། རི་དྭགས་མཚན་མས་སོ་སོར་བཟློག ། ཅེས་སོ་སོར་བཟློག་ཟླ་
བྱེད་པ་དང་། རིགས་མཐུན་མཉམ་པར་བྱས་པའི་སྒྲ་དག་ནི་གོང་བཞིན་གོ་
སླའོ། ། དཔེ་དོན་གཉིས་ཀ་དམན་པ་མིན་པའི་དོན་ཅན་གྱི་ཚིག ཆོས་མཐུན་
པ་དང་། ཆོས་ཐུན་མོང་དང་། གྲིབ་མ་མཚུངས་པའམ་འདྲ་བ་གསལ་བྱེད་དེ།
ལྷ་གཅིག་ཁྱོད་དང་ ཐམས་ཅད་སྒྲོལ། ། ལག་པ་སྦྱིན་པའི་ཕྱོགས་ལ་ཡང་།
ཞེས་ཆོས་ཐུན་པ་དང་། ཀུན་གྱི་ཐུན་མོང་ལོངས་ཉིད་ལ། ། སྤྱོད་པའི་གཡོན་
མ་ཆུ་ཀླུང་ངོ་། ། ཞེས་ཆོས་མཐུན་མོང་དང་། རྒྱལ་བ་ལྗོན་པ་མྱ་ངན་
མེད། ། འཇིག་རྟེན་གྲིབ་བསིལ་ཕན་པར་བརྩོན། ། ཞེས་གྲིབ་མ་མཚུངས་པ་
ལ་སོགས་པ་བཅོ་བརྒྱད་པོ་འདི་རྣམས་འདྲ་བའི་དོན་གསལ་བར་བྱེད་པའོ། །
སྡེ་ཚན་གསུམ་པ་ནི། རི་བོང་མཚན་མའི་གདོང་ཅན་སོགས། ། འབྲུ་
མང་པོ་ཡི་ཚིག་སྡུད་དང་། ། འགྲན་དང་རྒྱལ་དང་སྡང་བ་དང་། ། འཁུ་དང་
མི་མཐུན་སྒྲོགས་པ་དང་། ། འཐབ་པ་དང་ནི་འཕྱ་བ་དང་། ། སྨ་འབེབས་
བྱེད་དང་སྨོད་པ་དང་། ། ཅོ་འདྲི་བ་དང་འགོག་པ་དང་། ། རྒོད་དང་ཕྲག་



170 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དོག་མི་བཟོད་དང་། ། ཞེས་པ་ལས། གངས་རིའི་ལུས་ལྡན་ཟླ་བའི་གདོང་པ་
ཅན། ཨུཏྤལ་སྤྱན་གྱིས་ཀུན་གཟིགས་བིམྱའི་མཆུ། ། འཛུམ་པའི་ཁྲུ་དང་པད་
རྩའི་ལག་པ་ཡིས། ། བརྡུང་བའི་རྒྱུད་མངས་དབྱངས་སུ་འདི་ན་སྙན། ། དེ་
ལྟར་དབྱངས་ཅན་མའི་སྐུ་གངས་རི་ལྟར་དཀར་བ་ལ། གངས་རིའི་ལུས་ལྡན་
ཞེས་པ་དང་། ཞལ་རས་ཟླ་བ་ལྟར་དྲི་མ་མེད་ཅིང་མཛེས་པ་ལ། ཟླ་བའི་
གདོང་ཅན་ཞེས་པ་དང་། སྤྱན་ཨུཏྤལ་སྔོན་པོ་ལྟར་རིང་བ་ལ། ཨུཏྤལ་ཅན་
ཞེས་པ་དང་མཆུ་བིམ་པ་ལྟར་དམར་བ་ལ། བིམ་པའི་མཆུ་ཞེས་པ་དང་། ལག་
པད་རྩ་ལྟར་འཇམ་ཞིང་མཉེན་པ་ལ། པད་རྩའི་ལག་པ་ཞེས་པ་ལ་སོགས་པའི་
སྦྱོར་བ་འདིས་མཚོན་པ་རྣམས་བརྗོད་པ་ལས། བརྗོད་བྱ་གཞན་གོ་བ་འབྲུ་
མང་བའི་ཚིག་སྡུད་ཀྱང་མཚུངས་པ་གསལ་བྱེད་ཡིན་ནོ། ། འགྲན་ནི་གོང་དུ་
བརྗོད་པ་ལྟར་དང་། ཁྱོད་གདོང་པདྨ་གཏན་མེད་ལས། ། ཅི་ཕྱིར་མི་རྒྱལ་
བཞིན་བཟང་མ། ། ཞེས་རྒྱལ་བ་དང་། ཟླ་བའི་དཀར་བལ་སྡང་བའི། །
རྒྱལ་པོའི་གྲགས་པས་ཁྱབ་པར་གྱུར། ། ཞེས་སྡང་བ་དང་། ཕུར་བའི་བློར་
ཡང་འཁུ་བ་ཡི། ། དྲུག་ཤེས་བློན་པོའི་སྤྱོད་ཚུལ་བཀྲ། ། ཞེས་འཁུ་བ་དང་།
གཞོན་ནུའི་ གདོང་དང་ཆུ་སྐྱེས་ གཉིས། ། མཛེས་ཕུལ་སུ་ཆེར་མི་མཐུན་
སྒྲོགས། ། ཞེས་མི་མཐུན་སྒྲོགས་པ་དང་། འདོད་པའི་མཁུར་ཚོས་མཚམས་
སྤྲིན་གཉིས། ། དམར་བ་ཕུན་ཚོགས་ལ་རབ་འཐབ། ། ཅེས་འཐབ་པ་དང་།
རིགས་བཟང་མ་ཡི་ཁ་ཡི་དྲིས། ། ཨུཏྤལ་ངད་ལ་འཕྱ་བ་བྱེད། ། ཅེས་འཕྱ་བ་
དང་། འཕོང་སྐྱེན་སྣ་ལྔ་བྱང་ཁྱོད་ཀྱིས། ། རཱ་མ་ཎ་ཡང་སྨ་འབེབས་སོ། །
ཞེས་སྨ་འབེབས་དང་། དཔའ་པའི་ཁྱད་པར་གྱིས་སྲིད་གྲུབ། དགྲ་ཐབས་
ཅན་གྱི་དྲེགས་པ་སྨོད། ། ཅེས་སྨོད་པ་དང་། མཛེས་མའི་རང་བཞིན་ས་སྟེང་
སྐྱེས། ། འཆི་མེད་བུ་མོར་ཅོ་འདྲི་དང་། ། ཞེས་ཅོ་འདྲི་བ་དང་། སྙན་པར་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 171
གྲགས་པའི་སྒྲ་ཆེན་པོས། ། དབྱར་ལས་སྐྱེས་པའི་རྔ་ཡང་འགོག ། ཅེས་
འགོག་པ་དང་། ། ཀུན་གྱི་བྱེད་པོ་མཐུ་ལྡན་ཁྱོད། ། ཚངས་པ་ལ་ཡང་རྒོད་དུ་
འགྲོ། ། ཞེས་རྒོད་པ་དང་། འདིར་སྣར་ཐང་པ་སངྒྷ་ཤྲཱིས། རྒོད་པ་ནི།
ཁྱོད་ཀྱི་གླུ་དབྱངས་སྙན་པ་ལ། ། དྲི་ཟའི་ཚོགས་ཀྱང་ཨ་ལ་ལ། ཞེས་མཚར་ཏེ་
རྒོད་པའོ། ། ཞེས་བཤད་པ་དེ་ནི་དཔེ་དོན་སྦྱོར་ཚུལ་ཕྱིན་གྱི་ལོག་པར་གྱུར་
ཏོ། ། མིག་ཟུར་རྣ་བའི་ཨུཏྤལ་ལ། ། གསལ་བའི་དཔལ་ལ་ཕྲག་དོག་གོ །
ཞེས་ཕྲག་དོག་དང་། རི་བོང་ཅན་གྱིས་རྒྱུགས་པ་ལ། ། བཞིན་གྱི་དཀྱིར་
འཁོར་མི་བཟོད་བྱེད། ཅེས་མི་བཟོད་པ་དང་། འདིར་འཇམ་དབྱངས་ཁ་ཆེ་
དང་། སྣར་ཐང་པ་སངྒྷ་ཤྲཱི་གཉིས་ཀས། མི་བཟོད་པ་ནི། ཁྱོད་ཀྱི་འོད་ཟེར་
གྱིས་དཔལ་ནི་ཉི་མས་ཀྱང་མི་བཟོད་དོ། ། ཞེས་པ་ལྟ་བུ་ལ་ངེས་བཟུང་ཡང་།
དེ་ནི་མ་ཡིན་ཏེ། ཅི་ཞེ་ན་འདིའི་དོན་ནི། དཔེ་དོན་གཉིས་ཕན་ཚུན་དོ་མཉམ་
པས། གཅིག་ལ་གཅིག་ཕྲག་དོག་གིས་མི་བཟོད་དོ། ། ཞེས་པ་སྟེ། གྲུབ་
མཐའ་སྔ་མ་ནི་། དེ་ལས་བཟློག་པ་ཕུལ་བྱུང་ཁོ་ནའི་རྒྱུན་དུ་ཐལ་ལོ། ། འདི་
རྣམས་ཅུང་ཟད་རྟོགས་དཀའ་མཚུངས་པ་གསལ་བྱེད་བཅོ་ལྔ་ཉིད་དོ། །
སྡེ་ཚན་བཞི་པ་ནི། དེ་ཡི་སྐལ་བཟང་ཕྲོག་བྱེད་དང་། ། དེ་ཡི་མཛེས་
པ་ཟུམ་བྱེད་དང་། ། དེ་ དག་འགྲན་ལས་ཚར་གཅོད་དང་། ། དེ་དག་
མཚུངས་ལས་ལྷག་པར་མཛེས། ། དེ་ཡི་རྗེས་སུ་རྐང་འཇོག་དང་། ། དེ་ཡི་
ནུས་པ་ལ་འཇུག་དང་། ། དེ་ཡི་རྗེས་འགྲོ་རྗེས་སུ་འཆིང་། ། དེ་ཡི་ངང་ཚུལ་དེ་
འགོག་དང་། ། དེ་ཡི་རྗེས་སུ་བྱེད་ཅེས་པའི། ། སྒྲ་རྣམས་མཚུངས་པ་གསལ་
བྱེད་ཡིན། ། ཞེས་པ་སྟེ། བདེ་ཞིང་འབྱོར་བ་ལྷའི་ལོངས་སྤྱོད། ། ཆེ་བའི་
སྐལ་བཟང་ཕྲོག་པར་བྱེད། ། ཅེས་སྐལ་བཟང་ཕྲོག་བྱེད། གྲགས་སྦྱིན་གྱི་
རྟོགས་བརྗོད་དུ་བཤད་པ་ལྟར། གོང་གི་དབང་ཕྱུག་ལུས་ངན་གྱི། མཛོད་ན་



172 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གནས་པའང་ཟུམ་པར་བྱེད་པ་དང་། ཅེས་ཟུམ་པར་བྱེད་པ་དང་། ཁྱོད་
གདོང་ཟླ་བ་ལ་འགྲན་པས། ། པདྨའི་མཛེས་པ་ཚར་གཅོད་དོ། ། ཞེས་ཚར་
གཅོད་པ་དང་། ། པདྨ་དང་མཚུངས་ཁྱོད་ཀྱི་ཞབས། ། འཁོར་ལོའི་རི་མོས་
ལྷག་པར་མཛེས་ཅེས་མཚུངས་པ་ལས་ལྷག་པར་མཛེས་པ་དང་། མཁས་པ་
རྒྱན་དྲུག་མཆོག་གཉིས་ཀྱི། ། རྗེས་སུ་རྐང་པ་འཇོག་པར་བྱེད། ། ཅེས་རྗེས་སུ་
རྐང་པ་འཇོག་པ་དང་། དབང་པོ་ཀུན་ནས་མྱོས་བྱེད་པའི། ། མཛེས་མ་ཆང་
གི་ནུས་པ་འཇུག ། ཅེས་ནུས་པ་ལ་འཇུག་པ་དང་། ཡོན་ཏན་ཞགས་པའི་
རྗེས་འགྲོ་བ། ། གཞན་གྱི་གྲགས་པ་འཆིང་བྱེད་པ། ། ཞེས་རྗེས་སུ་འགྲོ་ཞིང་
བྱེད་ལས་མཐུན་པས་འཆིང་བ་དང་། ལག་པ་པདྨའི་ངང་ཚུལ་གྱིས། །
པདྨའི་འཇམ་དང་མཉེན་པ་འགོག ཅེས་འགོག་པ་དང་། རྗེས་སུ་བྱེད་ནི་རྒྱུ་
དཔེས་ཀྱང་མཚོན་ཞིང་གོ་སླའོ། ། ཞེས་པ་གསལ་བྱེད་ཁྱད་པར་གྱིས་འཕགས་
པ་དགུ་སྟེ། བསྡོམས་ན་དྲུག་ཅུ་རྩ་ལྔའི་སྒྲ་རྣམས་དཔེ་དང་དཔེ་ཅན་མཚུངས་
པགསལ་བར་བྱེད་པ་ཡིན་མོད། དེ་ཡང་མཐའ་གཅིག་ཏུ་མ་ངེས་ཏེ། སྦྱོར་
བའི་དབང་གིས་བཞིན་འདྲ་ལ་སོགས་པའི་སྒྲ་རབ་རྟོགས་གསལ་བྱེད་དུ་ཡང་
འགྱུར་བས་སོ། ། དེ་ལ་མཁས་པས་བརྟགས་ན་ཁྱད་པར་ཤིན་ཏུ་ཆེ་བ་གཅིག་
ཡོད་པ། རབ་རྟོགས་ཀྱི་སྐབས་སུ་འཆད་པར་བྱའོ། ། འདིར་མ་བརྗོད་པ་
གཞན་ཡང་། དོ་མཉམ་གྱི་ཆ་དང་། གྲོགས་དང་། སྤུན་ཟླ་དང་། མཐོང་
དང་། ཐོས་ དང་། དྲན་ དང་། རེག་ དང༌། ཕམ་ དང་། སྙེག་ དང་།
འཛེག་དང་། སེམས་པ་ལ་སོགས་པ་མཚུངས་པ་དག་གསལ་བྱེད་དུ་འགྲོ་བའི་
སྒྲ་ཇི་སྙེད་པ་ཅིག་འབྱུང་ལ། ནོར་བཟང་གི་རྟོགས་པ་བརྗོད་པར། དེ་ཡི་སོ་ཡི་
སྒྲིབབྱེད་དམར་བ་དག་གི་ཆ། ། བིམ་པའི་འབྲས་བུ་རྟག་ཏུ་ཁྱོད་ཀྱི་ལོངས་
སྤྱོད་ཡིན། ། ཞེས་ཆ་དང་། གང་གི་སྐྲ་སོགས་ཕྲེང་བས་རབ་བཀྲ་དེ། ། ཁྱོད་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 173
ཀྱི་མཇུག་སྒྲོའི་ ཚོགས་ ཀྱི་ གྲོགས་གྱུར་པ། ། ཞེས་ གྲོགས་ དང་། འདིར།
དྲེགས་པའི་མཐར་དང་མངོན་མཐོའི་ནུ། ། ཏེ་སེས་སྤུན་ཟླ་ཐོབ་སྟེ་མཛེས།
ཅེས་སྤུན་ཟླ་དང་། ནག་མོའི་འབངས་ཀྱིས་མཛད་པའི་སྤྲིན་གྱི་ཕོ་ཉ་ལས།
འཁྲི་ཤིང་འགའ་ལ་ཡན་ལག་མཛེས་པ་འཇིགས་བཅས་རི་དྭགས་མོ་ལ་མིག་
མཛེས་གཡོ་བ་མཐོང༌། ། འགྲམ་པའི་མཛེས་འོད་རི་བོང་ཅན་ལ་སྐུ་རྣམས་
གཙུག་ཕུད་ཅན་གྱི་མཇུག་སྒྲོའི་ཚོགས་ལ་མཐོང་། ། སྨིན་མའི་རོལ་སྒེག་མཛེས་
མ་རྣམས་ནི་ཆུ་ཀླུང་རླབས་ཕྲེང་ཕྲ་མོ་རྣམས་ལ་རབ་ཏུ་མཐོང་། ། ཨེ་མ་གཅིག་
ཏུ་ཚོགས་པ་དང་ལྡན་གཡོན་མིག་ཁྱོད་དང་མཚུངས་པ་འགའ་ཡང་ཡོད་མ་
ཡིན། ། ཞེས་མཐོང་དང་། འདིར། སྨྲ་བའི་རྒྱལ་པོའི་གསུང་ཟབ་མོ། །
མཁས་དབང་ཁྱོད་ཀྱི་ངག་ལས་ཐོས། ཞེས་ཐོས་དང་། ཡིད་སྲུབས་མངོན་དུ་
གསལ་བ་ནི། ། མཛེས་མས་གདོང་མཛེས་དྲན་པས་མཛེས། ། ཞེས་དྲན་དང་།
རྒྱལ་པོ་འདི་ཡི་གཟི་བརྗིད་ནི། ། ཉི་མའི་དཀྱིལ་འཁོར་ལ་རེག་བྱེད། ། ཅེས་
རེག་དང་། ཀླུ་ཀུན་ཏུ་དགའ་བའི་ཟློས་གར་ལས། མེ་ཏོག་མཚོན་ལྡན་ཁྱོད་ཀྱི་
མཛེས་པ་ཡང་། ། གང་གི་གཟུགས་ཀྱིས་ཡོངས་སུ་ཕམ་བྱས་པས། ། ཞེས་ཕམ་
པ་དང་། འདིར། ཅང་ཤེས་འདི་ཡི་རྐང་བཀོད་ཁུར། ། རྟ་བདུན་པ་ཡི་རྗེས་
སུ་སྙེགས། ། ཅེས་སྙེགས་པ་དང་། ས་སྐྱོང་ཁྱོད་ཀྱི་མངའ་ཐང་ཏོག ། ཉིན་
མོར་བྱེད་པའི་སྤྱི་བོར་འཛེག ། ཅེས་འཛེག་པ་དང་། མིག་གི་བཅུད་དུ་ལེན་
པའི་གདོང་། ། བདུད་རྩིའི་ཁོར་ཡུག་ཡིན་པར་སེམས། ། ཅེས་སེམས་པ་
སོགས་མཚུངས་པ་གསལ་བྱེད་ཀྱི་སྒྲ་མང་བར་ཡོད་དོ། །
གསུམ་པ་གཟུགས་རྒྱན་བཤད་པ་ལ། མཚན་ཉིད་དབྱེ་བ་དང་
བཅས་ཏེ་དཔེར་བརྗོད་པ། དཔེ་གཟུགས་དང་ཐུན་མོང་དུ་མཇུག་བསྡུ་བ་དང་
གསུམ་ལས། དང་པོ་མཚན་ཉིད་ནི། ཐ་དད་སྣང་མིན་གྱུར་པ་ཡི། ། དཔེ་



174 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཉིད་དག་ནི་གཟུགས་ཅན་འདོད། ། དེ་ཡང་དཔེ་དང་དོན་གཉིས་པོ་ཐ་དད་དུ་
སྣང་བ་མིན་པར་གྱུར་པ་ཡི་དཔེ་ཉིད་ཀྱི་ངོ་བོའམ། གཟུགས་དོན་བཀོད་པ་
དག་ནི། གཟུགས་ཅན་གྱི་རྒྱན་དུ་འདོད་དེ། དཔེར་ན་བེམ་རིག་ཐ་མི་དད་པ་
གཅིག་ཏུ་གྱུར་པ་ལ་གཟུགས་ཅན་ཞེས་པ་ལྟ་བུའོ། །
གཉིས་པ་དབྱེ་བ་དང་བཅས་ཏེ་དཔེར་བརྗོད་པ་ལ་རྣམ་གྲངས་ཉི་ཤུ་སྟེ།
དང་པོ་བསྡུས་པའི་གཟུགས་ཅན་ནི། དཔུང་པ་འཁྲི་ཤིང་ལག་ པ་
ནི། ། པདྨ་སོར་མོ་ཡལ་འདབ་བོ། ། དཔུང་པ་འཁྲི་ཤིང་ཞེས་བར་གྱི་རྣམ་
དབྱེ་བསྡུས་ནས། དཔུང་པ་འཁྲི་ཤིང་གི་གཟུགས་སུ་བཀོད་པ་དང་། ལག་པ་
ནི་པདྨ་ཞེས་བར་གྱི་རྣམ་དབྱེ་བསྡུས་ནས་ལག་པ་པདྨའི་གཟུགས་སུ་བཀོད་པ་
དང་། སོར་མོ་ཡལ་འདབ་ཞེས་བར་གྱི་རྣམ་དབྱེ་བསྡུས་ནས། སོར་མོ་ཡལ་
འདབ་ཀྱི་གཟུགས་སུ་བཀོད་པའོ། ། དེ་ཡང་སྤྱིར་བསྡུ་བ་དངོས་ནི། ལེགས་
སྦྱར་གྱི་སྐད་ལ་གསལ་གྱི། བོད་སྐད་ལ་ཇི་ལྟ་བ་འབྱུང་བ་མ་ཡིན་ནོ། ། འདི་
དག་ཚིག་སྡུད་ཀྱི་ཁྱད་པར་གང་གི་སྒོ་ནས་བསྡུས་ན། འབྲུ་མང་མང་པོ་དང་
ལས་འཛིན་དང་། བ་གཉིས་པ་དང་དེའི་སྐྱེས་བུ། ཟླས་དབྱེ་བ་དང་གྲངས་
མེད་པའོ། ། ཞེས་ཚིག་སྡུད་རྣམ་པ་དྲུག་ཏུ་བཤད་པ་ལས། འཛིན་པའམ།
ཁྱད་པར་གྱི་བསྡུ་བས་དཔེ་དོན་གཉིས་གཞི་མཐུན་གཅིག་ཏུ་བསྡུས་པའི་དོན་
ཡིན་ཏེ། ཀ་ལཱ་པར། གཞི་མཐུན་པ་ཡི་ཚིག་དག་ནི། ། ལས་འཛིན་བྱེད་པ་
རྣམས་ཞེས་བྱ། ། ཞེས་པས་བསྡུས་པའོ། །
གཉིས་པ་མ་བསྡུས་པའི་གཟུགས་ཅན་ནི། ལག་པའི་འཁྲི་ཤིང་སོར་མོ་
རྣམས། ། ཡབ་འདབ་སེན་མོའི་འོད་ཟེར་ནི། ། མེ་ཏོག་ཏུ་གྱུར་དཔྱིད་ཀྱི་
དཔལ། ། ཁྱོད་ནི་ངེད་ལ་མངོན་སུམ་རྒྱུ། ། ལག་པའི་འཁྲི་ཤིང་ཞེས་བར་དུ་
རྣམ་དབྱེ་དྲུག་པ་བྱིན་པ་དང་། སོར་མོ་རྣམས་ཡལ་འདབ་ཅེས་བར་དུ་མང་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 175
ཚིག་བྱིན་པ་དང་། སེན་མོའི་འོད་ཟེར་ནི་མེ་ཏོག་ཏུ་འགྱུར་ཞེས་བར་དུ་རྣམ་
དབྱེ་དྲུག་པ་བྱིན་ཏེ། ལག་པ་འཁྲི་ཤིང་དང་། སོར་མོ་རྣམས་ཡལ་འདབ་དང་།
སེན་མོའི་འོད་ཟེར་མེ་ཏོག་གི་གཟུགས་སུ་བཀོད་ནས། དེ་ལྟ་བུའི་མཛེས་མ་
ཀུན་གྱི་ཡིད་དུ་འོང་བ་དཔྱིད་ཀྱི་དཔལ་དང་ལྡན་པ་ཁྱོད་ནི། འདོད་པས་
གཟིར་བ་ངེད་ལ་དགའ་བ་སྦྱིན་པའི་སླད་དུ་མངོན་སུམ་དུ་རྒྱུ་བའོ། ། ཞེས་
དཔེ་དང་དཔེ་ཅན་གཉིས་ཀ་ལ་རྣམ་དབྱེ་སྦྱར་ཞིང་། ཚིག་སྡུད་མེད་པ་ན་མ་
བསྡུས་པའི་གཟུགས་ཅན་ནོ། ། དེ་དག་གི་མཇུག་སྡུད་པ་ནི། ཞེས་པ་འདི་ནི་
མ་བསྡུས་ཏེ། ། སྔ་མ་བསྡུས་པའི་གཟུགས་ཅན་ནོ། ། ལག་པའི་འཁྲི་ཤིང་སོར་
མོ་རྣམས། ། ཞེས་པ་ལ་སོགས་ཀྱི་ཚིག་སྦྱོར་འོག་མ་འདི་རྣམས་མ་བསྡུས་པའི་
མཚན་ཉིད་ངོ་ཐོག་ཏུ་བཤད་པ་ལྟར། མ་བསྡུས་པའི་གཟུགས་ཅན་ཡིན་ལ།
དེ་ལས་གཞན་དཔུང་པ་འཁྲི་ཤིང་ལག་པ་ནི། ཞེས་པའི་ཚིག་སྦྱོར་སྔ་མ་ནི།
བསྡུས་པའི་རྒྱུ་མཚན་དངོས་ལ་བསྟན་པ་བཞིན་བསྡུས་པའི་ གཟུགས་ཅན་
ནོ། ། །
གསུམ་པ་བསྡུས་དང་མ་བསྡུས་པ་ནི། བཞིན་ཟླ་འཛུམ་པའི་ཟླ་འོད་
ཅེས། ། གཟུགས་ཅན་བསྡུས་དང་མ་བསྡུས་པའོ། ། བཞིན་ཟླ་ཞེས་བཞིན་
རས་ཟླ་བའི་གཟུགས་སུ་བཀོད་པའོ། ། བར་གྱི་རྣམ་དབྱེ་ཁྱད་པར་གྱི་ཚིག་སྡུད་
ཀྱིས་ཕྱིས་པས། བསྡུས་པའི་གཟུགས་ཅན་དང་། འཛུམ་པའི་ཟླ་འོད་ཅེས་
འཛུམ་པའི་དཀར་བ་ཟླ་འོད་ཀྱི་གཟུགས་སུ་བཀོད་ཅིང་། དེའི་བར་གྱི་རྣམ་
དབྱེ་མ་བསྡུས་པའི་ཕྱིར། མ་བསྡུས་པའི་གཟུགས་ཅན་ཉིད་ཅེས་པ། དེས་ན་
སྔ་མ་བསྡུས་ལ། ཕྱི་མ་བསྡུས་པས་ན། གཟུགས་ཅན་བསྡུས་དང་མ་བསྡུས་པ་
ཞེས་བྱའོ། །
བཞི་པ་མཐའ་དག་གཟུགས་ཅན་ནི། སོར་མོ་དམར་བའི་འདབ་འཕྲེང་



176 ་ དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དང་། ། སེན་མོའི་འོད་ཀྱི་གེ་སར་ཅན། ། ཁྱོད་ཀྱི་ཞབས་ཀྱི་ཆུ་སྐྱེས་ནི། ། ས་
སྐྱོང་རྣམས་ཀྱི་སྤྱི་བོར་འཛིན། ། ཀྱེ་ལྷག་པའི་དབང་ཕྱུག་ཅེས་བོད་ནས་སོར་མོ་
དམར་བའི་འདབ་འཕྲེང་ཚར་དུ་དངར་བའི་མཛེས་པ་དང་། སེན་མོའི་འོད་
ཟེར་ཀུན་ནས་འཚེར་བ་ཉིད་ཀྱི་གེ་སར་དང་ལྡན་པ་ཅན་མི་བདག་ཁྱོད་ཀྱི་
ཞབས་ཀྱི་ཆུ་སྐྱེས་ཏེ་པདྨའི་གཟུགས་སུ་བཀོད་པ་དེ་ནི། མཐའི་ས་གཞི་སྐྱོང་
བའི་རྒྱལ་པོ་རྣམས་ཀྱི་སྤྱི་བོར་འཛིན་ནོ། ། ཞེས་པ་སྟེ་ཕྱག་འཚལ་བའི་དོན་
ཏོ། ། དེའི་ངེས་པ་གཏན་ལ་དབབ་པ་ནི། སོར་མོ་ལ་སོགས་འདབ་སོགས་
དང་། ། རྐང་པ་པདྨ་ཉིད་བྱས་ནས། ། དེ་འོས་གནས་སུ་རྣམ་བཀོད་པ། །
འདི་ནི་མཐའ་དག་གཟུགས་ཅན་ནོ། ། དོན་གྱི་དངོས་པོ་རྐང་པའི་སོར་མོ་ལ་
སོགས་པའི་སེན་མོ་དག་ནི་དཔེའི་དངོས་པོ་ཆུ་སྐྱེས་ཀྱི་འདབ་མ་དང་སོགས་པས་
གེ་སར་དང་། དེ་དག་ཏུ་རིམ་གྱིས་བཀོད་པའི་རྐང་པ་ནི་པདྨ་ཉིད་ཀྱི་གཟུགས་
སུབྱས་ནས། དཔེ་དོན་གཉིས་ཀ་འགོད་ཡུལ་གྱི་འོས་ས་སྐྱོང་རྣམས་ཀྱི་སྤྱི་བོ་
ཚངས་པའི་གནས་སུ་དཔའ་བའི་རྒྱན་ལ་རྣམ་པར་བཀོད་པ་འདི་ནི་དོན་གྱི་ཁྱད་
གཞི་ཁྱད་ཆོས་མཐའ་དག་དཔེའི་ཁྱད་གཞི་ཁྱད་ཆོས་ཀྱི་གཟུགས་སུ་གྲུབ་པ་ན་
མཐའ་དག་གི་གཟུགས་ཅན་ཞེས་བྱ་བ་ཡིན་ནོ། །
ལྔ་པ་ཆ་ཤས་ཀྱི་གཟུགས་ཅན་ནི། གཏུམ་མོ་གློ་བུར་ཉིད་དུ་ནི། ། ཁྱོད་
གདོང་མཆུ་ཡི་ཡལ་འདབ་གཡོ། ། རྡུལ་གྱི་ཆུ་ཡི་ཐིགས་པ་ཡི། ། དོག་པ་མུ་
ཏིག་འོད་ཅན་འཛིན། ། ཀྱེ་གཏུམ་མོ་ཞེས་བུད་མེད་ཁྲོས་པ་ལ་བོད་ནས། ཁྲོ་
བའི་རྐྱེན་མེད་པ་ལ་གློ་བུར་ཉིད་དུ་ཁྲོས་ཏེ། ཁྱོད་ཀྱི་གདོང་པའི་མཆུའི་ཡལ་
འདབ་ནི་འདར་ཁྲིག་ཁྲིག་ཏུ་གཡོ་ཞིང་། རྡུལ་གྱི་ཐིགས་པ་འགྲམ་པའི་ངོས་ལ་
ཆལ་ཆིལ་དུ་འབབ་པ་ཡི་ནི་དོག་པ་གསར་བ་མུ་ཏིག་གི་འོད་དཀར་པོ་ཅན་
འཛིན་པར་བྱེད་པའི་རྒྱུ་ནི་ཅི་ཞིག་ཡིན་ཞེས་པ་ལྟ་བུའོ། ། དེའི་དོན་གསལ་བ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ།
177
ནི། འདི་ནི་རྡུལ་ཆུ་དོག་པར་བྱས། ། མཆུ་ཡང་ཡལ་འདབ་ཉིད་བྱས་ཀྱི། །
གདོང་ནི་རྣམ་པ་གཞན་མ་བྱས། ། དེ་ཕྱིར་ཆ་ཤས་གཟུགས་ཅན་ནོ། ། སྦྱོར་
བ་འདི་ནི་རྡུལ་ཆུ་དོག་པའི་གཟུགས་སུ་བྱས་ལ། མཆུ་ཡང་ཡལ་འདབ་ཉིད་ཀྱི་
གཟུགས་སུ་བྱས་ཀྱི། ཁྱད་གཞི་གདོང་ནི་རྣམ་པ་གཞན་གྱི་གཟུགས་སུ་མ་བྱས་
པ་དེའི་ཕྱིར། ཆ་ཤས་ཀྱི་གཟུགས་ཅན་ཞེས་བྱའོ། ། །
དྲུག་པ་ཆ་ཤས་ཅན་གྱི་གཟུགས་ཅན་ནི། གདོང་པའི་འདམ་སྐྱེས་སྨིན་
འཁྱོག་ཅིང་། ། རྡུལ་གྱི་ཆུ་ནི་ཟགས་པ་དང་། ། མིག་དག་ཀུན་ཏུ་དམར་བ་
འདི། ། མྱོས་པའི་གནས་སྐབས་གསལ་བར་བྱེད། ། འདོད་མ་ཁྱོད་ཀྱི་གདོང་
པའི་འདམ་སྐྱེས་པདྨ་གསར་བ་ནི། སྨིན་དཀྱུས་གནག་ལ་མཛེས་པར་འཁྱོག་
ཅིང་། རྡུལ་གྱི་ཆུ་ནི་འགྲམ་པའི་ངོས་ཡངས་ལས་བརྒྱུད་མར་ཟགས་པ་དང་།
མིག་དག་ཀུན་ཏུ་དམར་བ་ཟུར་གྱི་བལྟ་བའི་རོལ་པ་ཅན་འདི་ནི་ཆགས་པས་
དྲག་ཏུ་མྱོས་པའི་གནས་སྐབས་མངོན་སུམ་དུ་གསལ་བར་བྱེད་ཅེས་པའོ། །
དེའི་ངེས་བསྟན་པ་ནི། འདིར་ནི་གདོང་པའི་ཆ་ཤས་དག ། རྣམ་འགྱུར་མ་
བྱས་གདོང་པ་ཉིད། ། པདྨར་བཀོད་བྱས་དེས་ན་འདི། ། ཆ་ཤས་ཅན་གྱི་
གཟུགས་ཅན་ནོ། ། འདིར་ནི་གདོང་བའི་ཆ་ཤས་སྨིན་མ་དང་། རྔུལ་གྱི་ཆུ་
དང་། མིག་ཀུན་ཏུ་དམར་བ་དག་རྣམ་འགྱུར་དཔེའི་གཟུགས་སུ་མ་བྱས་པར་
ཆ་ཤས་ཅན་གདོང་པ་ཁོ་ན་ཉིད་པདྨའི་གཟུགས་སུ་བཀོད་པར་བྱས་པ་དེས་ནི་
འདིར་ནི་ཆ་ཤས་ཅན་གྱི་གཟུགས་ཅན་ཞེས་བྱ་བ་ཡིན་ནོ། །
བདུན་པ་ཡན་ལག་གཅིག་གི་གཟུགས་ཅན་ནི། མཛེས་མ་མྱོས་པའི་
མཁུར་ཚོས་དམར། ། མིག་གི་ཨུཏྤལ་དམར་པོ་ཅན། ། ཁྱོད་ཀྱི་གདོང་གིས་སྐྱེ་
བོ་ནི། ། འདིར་ཡང་དམར་བའི་རང་བཞིན་བྱས། ། མཛེས་མ་ཞེས་བོད་ནས།
ཁྱོད་ཆགས་པས་མྱོས་པའི་མཁུར་ཚོས་དམར་པོ་གྱུར་པ་དང་། མིག་གི་ཨུཏྤལ་



178
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དམར་པོ་འཛུམ་པའི་ཉམས་སུ་དགའ་བ་ཅན། ཁྱོད་ཀྱི་གདོང་འདོད་པའི་རྣམ་
འགྱུར་ཡོངས་སུ་གསལ་བ་དག་གིས་ཡིད་རང་དབང་མེད་དུ་འཕྲོགས་ཏེ་སྲེད་
ལྡན་གྱི་སྐྱེ་བོ་འདི་ཡང་ཆགས་པས་ཀུན་ནས་དམར་བའི་རང་བཞིན་དུ་བྱས་སོ་
ཞེས་པའོ། ། དེའི་མིང་བསྟན་ཞིང་གཞན་ལ་རིགས་བསྒྲེ་བ་ནི། འདི་ནི་ཡན་
ལག་གཅིག་གཟུགས་ཅན། དེ་ལྟར་འདི་ནི་གཉིས་སོགས་ཀྱི། ། ཡན་ལག་
རྣམས་ཀྱང་རྟོགས་པར་བྱ། ། གོང་དུ་བསྟན་པའི་སྦྱོར་བ་འདི་ནི། གདོང་
པའི་ཡན་ལག་གི་མིག་དམར་གཅིག་པུ་ཨུཏྤལ་དམར་པོའི་གཟུགས་སུ་བཀོད་པ་
ན། ཡན་ལག་གཅིག་གི་གཟུགས་ཅན་ཞེས་བྱ་ལ། དེ་ལྟར་འདིར་ནི་ཡན་ལག་
གཅིག་གི་རིག་པའི་ཤུགས་ལས། ཡན་ལག་གཉིས་དང་། གསུམ་དང་། བཞི་
ལ་སོགས་པ་ཇི་ལྟར་སྲིད་པ་རྣམས་ཀྱི་དོན་དཔེའི་གཟུགས་སུ་བཀོད་པ་ཡང་།
སྦྱར་ཞིང་རྟོགས་པར་བྱའོ་ཞེས་བསྟན་ཏོ། ། འདིར་ཆ་ཤས་ཀྱི་གཟུགས་ཅན་
དང་། ཡན་ལག་གཅིག་གཟུགས་སོགས་ཀྱི་གཟུགས་ཅན་མིང་གི་རྣམ་གྲངས་
ཙམ་མ་གཏོགས་ཁྱད་པར་བསྟན་དཀའ་བའི་གནས་སུ་གྱུར་པ་ལ། འགྲེལ་གཞི་
སྔ་མ་རྣམས་སུ་དགོས་པ་བསླངས་ཤིང་དཔྱོད་པ་མ་ཤར་མོད། རང་བློས་
བརྟགས་པའི་ཚེ། ལེགས་སྦྱར་གྱི་སྐད་ལ་སྦྱོར་བ་མི་གཅིག་པའི་ཁྱད་པར་ཤིན་
ཏུ་ཆེ། བོད་སྐད་ལའང་གཉིས་ཀ་བུད་མེད་ཀྱི་ཁྱད་ཆོས་ལ་སྦྱར་མཉམ་ནས།
ཆ་ཤས་ཀྱི་གཟུགས་ཅན་ནི། མཆུའི་ཡལ་འདབ་གཡོ་ཞེས་ལ་སོགས་པ་གདོང་
པའི་ཆ་ཤས་ཁོ་ན་ལ་སྟེ། མཆུ་ཡལ་འདབ་ཏུ་བཀོད་པའི་གཡོ་བ་ལས་སུ་བྱས་པ་
དང་། ཡན་ལག་གཟུགས་ཅན་ནི། མིག་གི་ཨུཏྤལ་དམར་པོ་ཅན་ཁྱོད་ཀྱི་
གདོང་གི་ཞེས། གདོང་པའི་ཡན་ལག་མིག་ཨུཏྤལ་དམར་པོའི་གཟུགས་སུ་
བཀོད་ནས། ཅན་གྱི་སྒྲ ཡན་ལག་ཅན་གདོང་པ་དངོས་ལ་བདག་པོའི་སྒྲ་
སྦྱར་བས་ན། ཐ་དད་པའི་དབྱེ་བ་བསྟན་དུ་ཡོད་དོ། །



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 179
ལྡན་དང་མི་ལྡན་ཐ་དད་བྱེད། ། ཅེས་བརྒྱད་པ་ལྡན་པའི་གཟུགས་ཅན་
དང་། དགུ་པ་མི་ལྡན་པའི་གཟུགས་ཅན་གཉིས་ཀྱི་མིང་འདོགས་ཐུན་མོང་དུ་
བསྟན་ནས། བརྒྱད་པ་ལྡན་པའི་གཟུགས་ཅན་ནི། གདོང་འདི་འཛུམ་པའི་མེ་
ཏོག་འབར། ། གཡོ་བའི་མིག་གི་བུང་བ་ཅན། ། ཞེས་པ་མེ་ཏོག་བུང་བ་དག།
འགྲོགས་པས་ལྡན་པའི་གཟུགས་ཅན་ནོ། ། བཞིན་བཟང་མ་ཁྱོད་ཀྱི་གདོང་
འདི་ནི་འཛུམ་པའི་མེ་ཏོག་འབར་བའམ། ཁ་ཕྱེ་མ་ཐག་པའི་ངོ་བོར་བཀོད་པ་
ལ། གཡོ་ཞིང་རྣམ་པར་འཕྲུལ་བའི་མིག་གི་དཔལ་བུང་བའི་གཟུགས་སུ་བཀོད་
པས་མཛེས་པ་ཅན་ནོ། ། ཞེས་མེ་ཏོག་པདྨ་དང་བུང་བ་དག་འགྲོགས་པས་ན་
ལྡན་པའི་གཟུགས་ཅན་ནོ། །
དགུ་པ་མི་ལྡན་པའི་གཟུགས་ཅན་ནི། གདོང་འདི་འཛུམ་གཤེར་ཟླ་
འོད་དང་། ། སྣུམ་པའི་མིག་གི་ཨུཏྤལ་ཅན། ། ཟླ་འོད་ཨུཏྤལ་མི་ལྡན་པས།
ལྡན་མིན་ཞེས་པའི་གཟུགས་ཅན་ནོ། ། འཛུམ་ཞལ་མ་ཞེས་བོད་ནས། ཁྱོད་
ཀྱི་གདོང་འདི་ནི་འཛུམ་དཀར་བལྟ་ན་སྡུག་པའི་བདུད་རྩིས་གཤེར་བ་ཅན་གྱི་ཟླ་
འོད་དང་། སྣུམ་ཞིང་དྭངས་པའི་མིག་གི་ཨུཏྤལ་དྲི་མ་མེད་པ་ཅན་ནོ། ། ཞེས་
པ་ཟླ་འོད་ཀྱིས་ཨུཏྤལ་ཟུམ་པར་བྱེད་པའི་དཔེའི་ཡུལ་དེ་ཉིད་མཐུན་པར་མི་ལྡན་
པའི་གཟུགས་སུ་བཀོད་ན། ལྡན་མིན་ཞེས་པའི་གཟུགས་ཅན་དུ་བརྗོད་པ་ཡིན་
ནོ། དེ་བཞིན་དུ་བཟོད་པ་ལ་དགའ་བའི་རྟོགས་བརྗོད་དུ། ཅི་སླད་གློ་བུར་
འཛུམ་པའི་ཟླ་རིས་ཀྱིས། ། ཁྱོད་ཞལ་ཆུ་སྐྱེས་རྨད་བྱུང་སླད་དུ་མཛེས། ། ཞེས་
པ་དང་སྦྱོར་ཚུལ་འདི་མཚར་བ་གཅིག་ཏུ་མཐོང་སྟེ། དཔེར་བརྗོད་ན། རྒྱལ་
བ་ཉི་མ་དམ་ཆོས་ཟླ་བའི་འོད། ཞི་བའི་དཔལ་དུ་འབར་བས་སྙིང་བསིལ་
བའི། ། བདུད་རྩིའི་དོ་ཤལ་དཀར་པོ་འཛུམ་པའི་དཔལ། ། གསར་བ་འགྲེ་
བའི་རྒྱུན་དུ་དར་བར་མཛོད། ། ཅེས་པ་ཡང་ངོ༌། །



180
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བཅུ་པ་མི་མཉམ་པའི་གཟུགས་ཅན་གྱི་མཚན་ཉིད་ནི། ཡན་ལག་ཅན་
དང་ཡན་ལག་རྣམས། ། གཟུགས་བྱས་གཟུགས་སུ་མ་བྱས་ལ། ། བརྟེན་པས་
མ་མཉམ་པ་ཞེས་པའི། ། གཟུགས་ཅན་མཛེས་པ་ཡིན་ཏེ་དཔེར། ། འདི་ནི་
ཡན་ལག་ ཅན་ དང་ ཡན་ ལག་ རྣམས། དཔེའི་ གཟུགས་ སུ་ བྱས་ པ་ དང་།
འགའ་ཞིག་མ་བྱས་པ་ལ་བརྟེན་པས། མི་མཉམ་པ་ཞེས་པའི་གཟུགས་ཅན་གྱི་
རྒྱུན་མཛེས་པ་ཅིག་ཡིན་ཏེ། དཔེར་བརྗོད་ན། མྱོས་པའི་མཁུར་ཚོས་རབ་
དམར་ཞིང་། ། སྨིན་མའི་འཁྲི་ཤིང་གར་བྱེད་པ། ། ཁྱོད་གདོང་ཟླ་བ་ཡིད་
སྲུབས་ཀྱིས། ། འཇིག་རྟེན་གསུམ་པོ་གཞོམ་པར་ནུས། ། ཀྭ་ཡེ། ལང་ཚོ་
ཅན་མ་ཉོན་དང་ཞེས་བོད་ནས། ན་ཚོད་དར་ལ་བབས་པའི་འདོད་པས་དྲག་
ཏུ་མྱོས་པའི་མཁུར་ཚོས་རབ་ཏུ་དམར་ཞིང་། སྨིན་མའི་འཁྲི་ཤིང་རྣམ་པར་
གཡོ་བའི་གར་བྱེད་པ། ཁྱོད་ཀྱི་གདོང་པ་ཀུན་ནས་དཀར་བའི་ཟླ་བ་སྙིང་དུ་
སྡུག་པའི་ཡིད་སྲུབས་ཀྱིས། ས་འོག་ས་སྟེང་ས་བླའི་འཇིག་རྟེན་གསུམ་པོ་རང་
དབང་མེད་དུ་ཆགས་པས་གཞོམ་པར་ནུས་སོ་ཞེས། གདོང་པའི་ཡན་ལག་
མཁུར་ཚོས་གཟུགས་སུ་མ་བཀོད་ལ། སྨིན་མ་འཁྲི་ཤིང་དུ་བཀོད་པ་དང༌།
འཁྲི་ཤིང་དེ་ཡང་གར་བྱེད་པར་བཀོད་ཅིང་། དེ་བཞིན་དུ་ཡན་ལག་ཅན་
གདོང་པ་དང་ནི་ཟླ་བ་རུ་བཀོད། ཟླ་བ་དེ་ཡང་ཡིད་སྲུབས་འདོད་ལྟར་བཀོད་
པས་གཟུགས་ཅན་གྱི་གཟུགས་ཅན་དུ་བྱས་ཤིང་། འདི་ལ་གཟུགས་ཅན་གཉིས་
མཐུད་ཁོ་ན་མ་ཡིན་ཡང་འདྲ་སྟེ། རྐང་པ་མི་མཉམ་པའི་ཚུལ་དུ་སྦྱར་བས་ན།
མི་མཉམ་པའི་གཟུགས་ཅན་ཞེས་བྱའོ། །
བཅུ་གཅིག་པ་ཁྱད་པར་དང་བཅས་པའི་གཟུགས་ཅན་ལ། ཐོག་མར་
སྔོན་བྱུང་གཏམ་ལས་དྲངས་པའི་བཤད་བྱ་རྒྱུས་པ་ཁྱད་པར་འཕགས་བསྟོད་ཀྱི་
འགྲེལ་བ་ལ་སོགས་པར་གསལ་ཞིང་། འདིར་མདོར་བསྟན་པ་ཙམ་ནི། སྔོན་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 181 །
རྒྱལ་པོ་དུག་ཅན་གྱི་བུ་དྲུག་ཁྲི་དམྱལ་བར་སྐྱེས་པ་རྣམས་ཀྱི་དྲི་མ་བཀྲུ་བའི་ཕྱིར།
རྒྱལ་རྒྱུད་སྐལ་ལྡན་ཤིང་རྟས་དཀའ་ཐུབ་དྲག་པོ་སྤྱོད་ཅིང་། ཚངས་པ་མཉེས་
པ་བགྱིས་ཏེ། བཀའ་བསྒོ་བས། གངྒཱ་ཅ་ཅོའི་སྒྲ་སྒྲོགས་ཤིང་མི་ཡུལ་དུ་བབས་
པའི་ཚེ། དྲང་སྲོང་ཛ་་ཞེས་བྱ་བ་བསམ་གཏན་སད་པའི་རྒྱུ་བྱས་པས་ཤིན་ཏུ་
ཁྲོས་ནས། ལྷག་མ་མེད་པར་འཐུངས་པ་ན་སྐལ་ལྡན་ཤིང་རྟས་དྲང་སྲོང་དེ་
དཀའ་ཐུབ་ཀྱིས་མགུ་བར་བྱས་པས། དེས་སླར་བསྒྱུར་སྐྱུགས་ཏེ། གེགས་མེད་
པར་བཏང་བས་ཛ་སྒུའི་བུ་མོ་ཞེས་གྲགས་པ། ལྷ་ཚངས་པས་ཁྱབ་འཇུག་ལྷ་
མིན་ལས་རྒྱལ་བའི་བྱ་དགའ་ལ་ཞབས་བསིལ་དུ་བྱིན་ནོ། ། ཞེས་པ་ལ་སྦྱར་བ་
སྟེ། དཔེར་བརྗོད་པ་ནི། ། འཕྲོག་བྱེད་རྐང་པ་ཛ་ཧྥུ་ཡི། ། བུ་མོའི་ཆུ་གོས་རྩེ་
ལ་བཏགས། ། ལྷ་མིན་དོགས་མེད་ལྷ་དགའ་བའི། ། དགའ་སྟོན་རྒྱལ་མཚན་
རྒྱལ་གྱུར་ཅིག ། འཕྲོག་བྱེད་དེ་ལྷ་ཁྱབ་འཇུག་ཆེན་པོའི་རྐང་པ་དེ་ཉིད་ཛ་རྩྭ་
བུ་མོའི་གངྒཱའི་ཆུ་བོ་གོས་སུ་བྱས་པའི་རྩེ་ལ་བཏགས་པའམ་ཏོག་ཏུ་བཀོད་པའི་
རྒྱལ་མཚན་དེ་ནི། རྣམ་པར་རྒྱལ་བའི་བྱ་དགའ་ཚངས་པས་སྦྱིན་པ་ངོམས་
བཞིན་དུ་བགོས་པས། ལྷ་མིན་གྱི་འཇིགས་པའི་དོགས་པ་མེད་པའི་རྟགས་
དང་། ལྷ་རྣམས་དགའ་བའི་དགའ་སྟོན་གྱི་རྒྱལ་མཚན་དུ་བསྒྲེང་བ་སྟེ། རྣམ་
པཀུན་ཏུ་རྒྱལ་བར་གྱུར་ཅིག་ཅེས་ཤིས་པ་བརྗོད་པའོ། ། མཚན་ཉིད་ཀྱི་སྒོ་
ནས་ངོ་བོ་ངེས་བཟུང་བ་ནི། གང་ཞིག་ཏོག་གི་ཁྱད་པར་གྱིས། ། ཚོགས་ཀྱི་
གཟུགས་ནི་འདི་འདྲ་བ། ། དེ་ནི་རྐང་པ་ལ་བཀོད་འདིས། ། ཁྱད་པར་དང་
བཅས་གཟུགས་ཅན་ནོ། ། གོང་དུ་བཤད་མ་ཐག་པའི་ཚིག་སྦྱོར་གང་ཞིག་
ཁྱབ་འཇུག་གི་རྐང་པ་ཏོག་ཏུ་བཀོད་པའི་ཁྱད་པར་མངོན་དུ་མཐོ་བས་ན།
ལེགས་བྱས་ཀྱི་ཚོགས་མི་ཉུང་བ་ཞིག་སྟེ། ལྷ་མ་ཡིན་གྱི་རྒོལ་བའི་དགོས་པ་མེད་
པ་དང་། ལྷ་རྣམས་དགའ་སྟོན་གྱི་མཚན་མ་དང་། བསྐལ་བའི་བར་དུ་མི་ནུབ་



182 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པ་གཟུགས་སུ་གྲུབ་པ་འདི་འདྲ་བ་སྟེ། ཁྱབ་འཇུག་དེའི་རྐང་པ་རྒྱལ་མཚན་གྱི་
ངོ་བོ་ལ་བཀོད་པ་འདི་ནི་གཞན་ལས་ཁྱད་པར་དུ་འཕགས་པའི་ཕྱིར། ཁྱད་
པར་དང་བཅས་པའི་གཟུགས་ཅན་ནོ། ། སྣར་ཐང་པ་སངྒྷ་ཤྲཱིས། ཛ་ཧྥུ་ཡི་བུ་
མོའི་གོས། ། འཕྲོག་བྱེད་རྐང་པའི་རྩེ་ལ་བཏགས། ། ཞེས་འགྱུར་བཅོས།
རྒྱས་པར་བཤད་ནའང་། གང་ཞིག་ཏོག་གི་ཁྱད་པར་གྱི། ཞེས་པ། ཁྱབ་
འཇུག་གི་རྐང་པ་ཡིན་དགོས་པ་ལ། གདྨ་རྒྱལ་མཚན་གྱི་རྩེ་ལ་བཏགས་པའི་
ཏོག་གི་ཁྱད་པར་དུ་བཀོད་པ་ནི་འཆོལ་བར་མངོན་ནོ། ། གཞན་ཡང་ཁྱད་པར་
གཟུགས་ཅན། ང་ལས་ནུའི་རྟོགས་བརྗོད་དུ། མཐུ་ཡི་རབ་མཐོ་གྲགས་སྙན་
དག ། གསལ་བའི་གོས་ཅན་ས་གསུམ་དུ། ། ཡང་དག་རྒྱལ་པོ་རྣམས་རྒྱལ་
བ། ། ཁྱོད་ཀྱི་རྒྱལ་མཚན་འདི་མཛེས་སོ། ། ཞེས་པའོ། །
བཅུ་གཉིས་པ་འགལ་བའི་གཟུགས་ཅན་ནི། པདྨ་རྣམས་ནི་མི་འཛུམ་
ཞིང་། ། ནམ་མཁའ་ལ་ཡང་མི་འགྲོ་བ། ། ཁྱོད་གདོང་ཟླ་བས་བདག་གི་
ནི། ། སྲོག་རྣམས་འཕྲོག་པ་ཉིད་དུ་བལྟ། ། ཀྱེ་བཞིན་བཟང་མ་ཞེས་འབོད་
ནས། མཐོང་བ་ན་པདྨ་རྣམས་མི་འཛུམ་པ་སྟེ་ཟུམ་པར་མི་བྱེད་ཅིང་
། ནམ་
མཁའ་ལ་ཡང་མི་འགྲོ་ཞིང་མི་རྒྱུ་བ། ཁྱོད་ཀྱི་གདོང་གི་ཟླ་བས་ནི། ། སྲེད་ལྡན་
བདག་ཅག་གི་ནི་སྲོག་རྣམས་འཕྲོག་པ་ཉིད་དུ་གླགས་ལྟའོ་ཞེས། གདོང་ཟླ་
བའི་གཟུགས་སུ་བཀོད་པའི་མཛེས་པ་ཕུལ་ཆེ་བས། ཆགས་པ་བཟོད་གླགས་
མེད་པ་སྐྱེས་པའི་དབང་གིས། བརྗོད་རྒྱུ་སྲོག་འཕྲོག་པ་ལ་ཐུག་པ་ཡིན་ཡང་།
དངོས་སུ་མ་བསྟན་པའི་སྒོ་ནས་བརྗོད་པའོ། ། དེའི་དོན་ངེས་བཟུང་བ་ནི།
ཟླ་བའི་བྱ་བ་བྱ་མིན་དང་། ། གཞན་གྱི་བྱ་བའི་བྱ་བ་འདིར། ། ཡང་དག་
བསྟན་ཏེ་དེ་ཡི་ཕྱིར། ། འགལ་བ་ཞེས་བྱའི་གཟུགས་ཅན་ནོ། ། ཟླ་བའི་བྱ་བ་
པདྨ་ཁ་ཟུམ་པ་དང་། ནམ་མཁའ་ལ་འགྲོ་བ་ཡིན་པ་ལས། བྱ་བ་དེ་ལྟ་བུ་བྱེད་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 183
པ་མིན་པ་དང་། མཚོན་ཆ་སོགས་དངོས་པོ་གཞན་གྱི་བྱ་བའི་བྱ་བ་སྲོག་འཕྲོག་
པ་ལྟ་བུ་ནི་སྦྱོར་བ་འདིར་གདོང་གི་ཟླ་བས་བྱེད་པར་ཡང་དག་པར་བསྟན་ཏེ།
རྒྱུ་མཚན་དེའི་ཕྱིར་བྱ་བ་འགལ་བས་ན་འགལ་བ་ཞེས་བྱ་བའི་གཟུགས་ཅན་
ནོ། །
བཅུ་གསུམ་པ་རྒྱུའི་གཟུགས་ཅན་ནི། ཁྱོད་ནི་ཟབ་པས་རྒྱ་མཚོ་སྟེ། །
བརླིང་བ་ཉིད་ཀྱིས་རི་བོ་ཡིན། ། འཇིག་རྟེན་རྣམས་ལ་འདོད་པ་ནི། ། སྟེར་
ཕྱིར་དཔག་བསམ་རྐང་འཐུང་ངོ། ། ཀྱེ་སྐྱེས་བུ་ཆེན་པོའི་མཚན་ཉིད་དང་ལྡན་
པའི་རྒྱལ་པོ་ཞེས་འབོད་ནས། ཁྱོད་ནི་ཟབ་པས་རྒྱུ་མཚོ་ཆེན་པོ་ཡིན་ཏེ།
བརླང་བ་ཉིད་ཀྱིས་ན་རི་བོ་མཆོག་རབ་ཡིན་ལ། འཇིག་རྟེན་རྣམས་ལ་འདོད་
པ་གང་ཡིན་པ་དེ་ནི་འབད་མེད་དུ་སྟེར་བའི་ཕྱིར། དཔག་བསམ་གྱི་རྐང་
འཐང་ངོ་། ། ཞེས་པའོ། ། དེའི་ངོ་བོ་བསྟན་པ་ནི། འདི་ནི་ཟབ་པ་ལ་སོགས་
པའི། ། རྒྱུ་རྣམས་དག་གིས་རྒྱ་མཚོ་རི། ། དཔག་བསམ་ཤིང་ཡང་བྱེད་པས་
ན། ། འདི་ནི་རྒྱུ་ཡི་གཟུགས་ཅན་ནོ། ། ཚིག་སྦྱོར་འདི་ནི་ཟབ་པ་བརླིང་བ་ལ་
སོགས་པས། འདོད་པ་སྟེར་བའི་རྒྱུ་རྣམས་དག་གིས་རིམ་པ་ལྟར་རྒྱ་མཚོ་དང་།
རི་དང་། དཔག་བསམ་ཤིང་གི་གཟུགས་སུ་ཡང་། རྒྱལ་པོ་ཆེན་པོ་དེ་ཉིད་
འགོད་པར་བྱེད་པས་ན་རྒྱུའི་གཟུགས་ཅན་ཞེས་བྱའོ། ། འདིའི་དཔེ་སྦྱོར་ནི་
ཤིན་ཏུ་མང་སྟེ། ང་ལས་ནུའི་རྟོགས་བརྗོད་དུ། ནོར་འཛིན་བསལ་བས་ཀུ་བེ་
ར། ། སྟོབས་དང་ལྡན་པས་གཞོན་ནུ་སྟེ། ། ཁྱུ་མཆོག་ལྡན་པས་དབང་ཕྱུག་
དང་། ། དཔལ་དང་འགྲོགས་པས་ཁྱབ་འཇུག་དང་། ། འོད་འབར་སྤྲོ་བས་ཉི་
མ་དང་། ། སྐྱེ་བོ་དགའ་བས་ཟླ་བ་དང་། ། མཐོང་བས་སྟོབས་གཅོད་དབང་
པོ་ཡི། ། གཟུགས་མཆོག་འདི་ཡིས་རྣམ་པར་འཛིན། ། ཞེས་པ་ཡང་ངོ་། །
བཅུ་བཞི་པ་སྦྱར་བའི་གཟུགས་ཅན་ནི། ། གྲོགས་མོ་ཁྱོད་ཀྱི་གདོང་པད་



184 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ནི། ། རཱ་ཛ་ཧཾ་སས་ཉེར་སྤྱད་འོས། ། དྲི་ཞིམ་བུང་བས་དོན་གཉེར་འོས། །
ཞེས་པ་སྦྱར་བའི་གཟུགས་ཅན་ནོ། ། གྲོགས་མོ་ཞེས་བོད་ནས། ཁྱོད་ཀྱི་
གདོང་པའི་པདྨ་ལྟ་ན་སྡུག་པ་འདི་ལྟ་བུ་ལ་ནི། ཕལ་བ་རྣམས་ཀྱིས་འགྲོགས་
པའི་གནས་མ་ཡིན་ལ། རཱ་ཛ་ཧང་ས་ཞེས་མིའི་རྒྱལ་པོ་དང་། ངང་པའི་རྒྱལ་
པོ་གཉིས་ཀ་ལ་འཇུག་པས་སྒྲ་སྦྱར་བ་ཅན། མིའི་རྒྱལ་པོའི་གདོང་དང་། ངང་
པའི་རྒྱལ་པོའི་པདྨ་ལ་ཉེར་སྤྱད་དུ་འོས་པ་ཡིན་ཞིང་། པདྨ་དང་གདོང་པ་
གཉིས་ཀ་ཡང་དྲི་ཞིམ་པོ་དང་ལྡན་པས། བུང་བ་དང་རྒྱལ་པོས་དོན་དུ་གཉེར་
བ་སྟེ། འདོད་བྱ་དེ་བརྟེན་པར་འོས་སོ། ། ཞེས་པ། རྐང་པ་དང་པོ་གདོང་
གི་མཚར་སྡུག་པདྨའི་གཟུགས་སུ་བཀོད་པ་ལ་ནི་གཉིས་པ་སྒྲ་སྦྱར་བ་དང་།
གསུམ་པ་དོན་སྦྱར་བས། ཉེར་སྤྱད་དང་། དོན་གཉེར་འོས་ཞེས་པ་སྟེ། ཚིག་
སྒྲ་རེ་རེས་དོན་གཉིས་གཉིས་སྟོན་ནུས་པ་གཟུགས་ཅན་དང་ལྷན་ཅིག་ཏུ་སྦྱར་
བས་ན། སྦྱར་བའི་གཟུགས་ཅན་ནོ། ། དེ་བཞིན་དུ་ཀླུ་བ་ལང་སྐྱོང་འདུལ་
བའི་རྟོགས་བརྗོད་དུ། གང་དག་མཐོང་བའི་ཞེ་སྡང་དུག་གིས་ནི། ། ཚ་བ་
རབ་ཏུ་ཞི་བ་ཉིད་འགྱུར་ཞིང་། ། བདུད་རྩིའི་རོ་བསིལ་སྐྱེ་བོ་དམ་པ་ཡི། ། ཟླ་
བ་དེ་དག་སུ་ཡི་ཕྱག་འོས་མིན། ཞེས་པའང་ངོ་། །
གཟུགས་ཅན་བཅོ་ལྔ་དང་བཅུ་དྲུག་པའི་མཚན་ཉིད་ཐུན་མོང་དུ་བསྟན་
པ་ནི། ། གཙོ་བོ་དང་ནི་ཕལ་བ་ལ། ། ཆོས་མཐུན་ཆོས་མི་མཐུན་མཐོང་
བས། ། དཔེ་དང་ལྡོག་པ་ཅན་ཞེས་པའི། ། གཟུགས་ཅན་རྣམ་པ་གཉིས་
འདོད་དཔེར། ། གཙོ་བོ་ཟླ་བ་དངོས་དང་། ། ཕལ་བ་བཏགས་པ་གདོང་གི་
ཟླ་བ་དག་ལ་ཆོས་མཐུན་པ་དང་། ཆོས་མི་མཐུན་པ་དག་མཐོང་བས། མཐུན་
ཕྱོགས་ལ་དཔེ་དང་། མི་མཐུན་ཕྱོགས་ལྡོག་པ་ཅན་ཞེས་པའི་གཟུགས་ཅན་
རྣམ་པ་གཉིས་སུ་འདོད་དེ་དཔེར་ན་ཞེས་པའོ། །



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 185
བཅོ་ལྔ་ པ་དཔེའི་ གཟུགས་ཅན་ནི། མྱོས་ པས་ ཀུན་ ཏུ་ དམར་བ་
ཡིས། ། བཀབ་པ་བཞིན་གྱི་ཟླ་བ་འདི། ། འཆར་ཀའི་དམར་བ་ཕུན་ཚོགས་
པའི། ། ཟླ་བ་ལ་ནི་རབ་ཏུ་འགྲན། ། ཀྭ་ཡེ་འདོད་ལྡན་མ་རྣ་བ་གཏོད་དང་།
ཁྱོད་ལང་ཚོ་དར་དྲགས་པའི་འདོད་ཆགས་ཀྱི་མྱོས་པས་ཀུན་ཏུ་དམར་བའི་
མདངས་ཀྱིས་བཀབ་པའམ་ཁེབས་པའི་བཞིན་རས་ཀྱི་ཟླ་བ་རྒྱས་པ་འདི་ནི།
ཐུན་མཚམས་འཆར་ཀའི་དམར་བ་ཕུན་སུམ་ཚོགས་པས་ཁྱབ་པའི་ཟླ་བ་ཉ་གང་
བ་དངོས་ལ་རབ་ཏུ་འགྲན་པར་བྱེད་དོ་ཞེས། ཕལ་བ་བཞིན་གྱི་ཟླ་བ་དང་།
གཙོ་བོ་དངོས་ཀྱི་ཟླ་བ་ཆོས་དམར་ཞིང་མཛེས་པ་མཐུན་པའི་ངོ་བོ་བཀོད་ནས།
འགྲན་པ་ཞེས་མཚུངས་པ་གསལ་བྱེད་བསྒྲུབས་པས་ན། དཔེའི་གཟུགས་ཅན་
ནོ། །
བཅུ་དྲུག་པ་ལྡོག་པ་ཅན་གྱི་གཟུགས་ཅན་ནི། ལྷ་རྣམས་ཀྱིས་ནི་ཟླ་བ་
དང་། ། བདག་གིས་ཁྱོད་གདོང་ཟླ་བ་འཐུང་། ། འདི་ནི་གང་བ་མ་ཡིན་
ཡང་། ། འདི་ནི་རྟག་ཏུ་དཀྱིར་འཁོར་རྫོགས། ། ཀྱེ་ཟླ་ཞལ་མ་ཉན་པར་གྱིས་
ཤིག ལྷ་རྣམས་ཀྱིས་ནི་གཙོ་བོའི་ཟླ་བ་བདུད་རྩིའི་ཁོར་ཡུག་ཅན་འདི་དང་།
འདོད་ལྡན་བདག་གིས་ནི་མཚར་སྡུག་མ་ཁྱོད་ཀྱི་གདོང་པ་ཕལ་བའི་ཟླ་བ་དག་
དགའ་བའི་མིག་གིས་ཡང་ཡང་འཐུངས་པའི་བྱ་བ་ཅིག་ཏུ་བྱས་མོད། ཟླ་བ་
དངོས་འདི་ནི་འཕེལ་འགྲིབ་ཅན་དུ་ཟད་པས་རྒྱུན་དུ་ཉ་གང་བ་མ་ཡིན་ཡང་།
མཛེས་ལྡན་མའི་གདོང་གི་ཟླ་བ་འདི་ནི་དུས་རྟག་ཏུ་དཀྱིལ་འཁོར་རྫོགས་པ་སྟེ།
དེ་བས་ན་གཙོ་བོ་མཐོ་རིས་ཀྱི་ཟླ་བ་ལས། ཕལ་བ་ཁྱོད་གདོང་ཟླ་བ་ལྷག་པར་
གྱུར་པ་དེའི་ཕྱིར། ལྷ་རྣམས་ལས་བདག་སྐལ་བ་བཟང་ངོ་། ། ཞེས་གཙོ་ཕལ་
གྱི་ཟླ་བ་ཆོས་མི་མཐུན་པར་བསྟན་པས་ན་ལྡོག་པ་ཅན་གྱི་གཟུགས་ཅན་ཞེས་
བྱའོ། །



186 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བཅུ་བདུན་པ་འགོག་པའི་གཟུགས་ཅན་ནི། མཛེས་མ་ཁྱོད་གདོང་ཟླ་
བས་ནི། ། འདི་ལྟར་གཞན་དག་གདུང་བྱེད་པས། ། ཟླ་བ་ཉིད་དུ་བརྗོད་མིན་
ཞེས། ། འདི་ནི་འགོག་པའི་གཟུགས་ཅན་ནོ། ། མཛེས་མ་ཞེས་བོད་ནས།
ཁྱོད་ཀྱི་གདོང་ཟླ་བའི་ངོ་བོ་ཅན་མཐའ་གཅིག་ཏུ་བསིལ་དགོས་རྒྱུ་ཡིན་པ་ལ་ནི།
དེ་ལས་བཟློག་སྟེ་མཐོང་བ་ཙམ་ན་འདོད་པའི་མེས་གཟིར་ཞིང་བསྲེག་པ་ལ་
སོགས་པ་བྱ་བའི་ཚུལ་འདི་ལྟར་དུ་ཆགས་ཅན་གྱི་སྐྱེ་བོ་གཞན་དག་གདུང་ཞིང་
འཇོམས་པར་བྱེད་པས་ན། བསླུ་བ་མེད་པའི་ཟླ་བ་ཉིད་དུ་བརྗོད་པར་རིགས་
པ་མ་ཡིན་ནོ། ། ཞེས་ཟླ་བ་ཡིན་པ་བཀག་སྟེ་བརྗོད་པའི་ཕྱིར། སྦྱོར་བ་འདི་ལྟ་
བུ་ནི་འགོག་པའི་གཟུགས་ཅན་ནོ། །
བཅོ་བརྒྱད་པ་མཉམ་འཇོག་གི་གཟུགས་ཅན་ནི། གཏུམ་མོ་ཁྱོད་གདོང་
ཟླ་བས་ཀྱང་། ། བརྩེ་བ་མེད་པར་བདག་སྲེག་པ། ། བདག་གི་སྐལ་བ་ཉིད་ཀྱི་
སྐྱོན། ། ཞེས་འདི་མཉམ་འཇོག་གཟུགས་ཅན་ནོ། ། གཏུམ་མོ་ཞེས་རྣམ་པར་
བརླང་པོར་སྤྱོད་པའི་ཚུལ་དུ་བོད་ནས། དེ་ལ་མཛེས་པ་ཕུལ་ཆེ་བ་བརྗོད་པར་
འདོད་པས། གནས་སྐབས་སྐྱེད་བྱེད་ཁྱོད་གདོང་ཟླ་བའི་ངོ་བོ་རྣམ་པར་དག་
པའི་བསིལ་བས་ཀྱང་། བརྩེ་བ་མེད་པར་འདོད་པའི་མེས་བདག་སྲེག་པར་
བྱེད་པ་འདི་ལྟ་བུ་ཟླ་བའི་བྱེད་ལས་འོས་མིན་པའི་སྐྱོན་དང་། བདག་གི་ཆགས་
པའི་སྡིག་པ་མངོན་དུ་སྨིན་པའི་སྐལ་བ་ཉིད་ཀྱི་སྐྱོན་ནོ། ། ཞེས་པ་གཉིས་ཀ་ལ་
སྐྱོན་མཉམ་དུ་འཇོག་པས་ན་མཉམ་འཇོག་གི་གཟུགས་ཅན་ནོ། །
བཅུ་དགུ་པ་གཟུགས་ཅན་གྱི་གཟུགས་ཅན་ནི། ཁྱོད་གདོང་འདམ་སྐྱེས་
དོ་ར་འདིར། ། སྨིན་མའི་འཁྲི་ཤིང་གར་མཁན་མ། ། རོལ་སྒེག་དགའ་བས་
གར་བྱེད་དོ། ། ཞེས་པ་གཟུགས་ཅན་གྱི་གཟུགས་ཅན། ། ཀྭ་ཡེ་སྒེག་མོ་མཉན་
པར་གྱིས་དང་། ཁྱོད་ཀྱི་གདོང་པའི་མཛེས་པ་འདམ་སྐྱེས་པདྨར་བཀོད་ལ།



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 187
པདྨ་དེ་ཉིད་ཀྱང་དོ་ར་སྟེ་གར་གྱི་ས་གཞི་བཀོད་པ་འདིར། སྨིན་མའི་གཟུགས་
འཁྲི་ཤིང་དུ་བཀོད་ཅིང་། འཁྲི་ཤིང་དེ་ཡང་གར་མཁན་མའི་གཟུགས་སུ་
བཀོད་ནས། གླུ་དང་ཡིད་ཀྱི་རོལ་པ་ཡིད་དུ་འོང་བར་སྒེག་པའི་འགྱུར་བག་ལ་
མཁས་ཤིང་དགའ་བས་གར་བྱེད་དོ་ཞེས་པ་འདི་ནི། བརྗོད་བྱ་དཔེའི་ངོ་བོ་
ཅན་གཉིས་ འཕར་ དུ་ བཀོད་ པས་ན་ གཟུགས་ ཅན་ གྱི་ གཟུགས་ཅན་ཞེས་
བྱའོ། ། དེ་བཞིན་དུ། སྤྲིན་བཞིན་གྱི་རྟོགས་པ་བརྗོད་པར། མཚམས་སྦྱོར་
ཀེ་ར་ལ་ཡི་བུ་མོའི་སྐྲ་ཚོགས་རྣམ་པར་མཆོག་ཏུ་ཡང་དག་འབྲེལ། ། ཅི་ཡང་
རབ་ཏུ་དང་བ་རྒྱས་པ་ཀེ་རའི་མཛེས་མའི་འགྲམ་པ་ཤིན་ཏུ་མཉེན། ། རོ་ཡི་
གཏེར་གྱུར་གང་གི་འཁྱོག་ཚིག་གཡོ་ལྡན་ཀརྣ་ཊ་མའི་མིག་གི་ཟེར། ། ཡོངས་
འདྲིས་རྣ་བའི་བར་དུ་འགྲོགས་ལྡན་ལེགས་བཤད་ཆུ་གཏེར་དེ་ནི་ཕྱག་བྱར་
འོས། ། ཞེས་པ་ཡང་ངོ་། ། །
ཉི་ཤུ་པ་བསྙོན་དོར་གྱི་གཟུགས་ཅན་ནི། འདི་ནི་གདོང་མིན་འདི་
པདྨ། ། འདི་དག་མིག་མིན་འདི་བུང་བ། ། འདི་ཁྱོད་ སོ་ཡི་འོད་ཟེར་
མིན། ། འདི་རྣམས་གེ་སར་ཉིད་ཡིན་ནོ། ། ཤིན་ཏུ་མཛེས་པ་ཕུལ་བྱུང་བ་
འདི་ནི་བུ་མོ་ཁྱོད་ཀྱི་གདོང་པ་མིན་ཏེ་འདི་ནི་མེ་ཏོག་པདྨ་ཁ་ཕྱེ་མ་ཐག་པའོ། །
དེ་བཞིན་དུ་ཨུཏྤལ་ལྟར་གནག་ཅིང་རྣམ་འཕྲུལ་ཡིད་དུ་འོང་བ་འདི་དག་ནི་ཁྱོད་
ཀྱི་མིག་མིན་ཏེ་པད་ནང་དུ་འཁོར་བའི་བུང་བའོ། ། རབ་ཏུ་དཀར་ཞིང་འོད་
འཕྲོ་བ་འདི་དག་ནི། ཁྱོད་ཀྱི་སོ་ཡི་འོད་ཟེར་མིན་ཏེ། འདི་རྣམས་ནི་པདྨའི་གེ་
སར་གྱི་ཕྲེང་བ་ཉིད་ཡིན་ནོ་ཞེས་པའོ། དེའི་དོན་བཤད་པ་ནི། གདོང་ལ་
སོགས་པ་ཉིད་བཟློག་སྟེ། ། པདྨ་ལ་སོགས་གཟུགས་བྱས་པས། ། ཡོན་ཏན་
ཁྱད་འཕགས་གསལ་བྱེད་པ། ། དེ་ཉིད་བསྙོན་དོར་གཟུགས་ཅན་ནོ། ། དེ་
ཡངགདོང་ལ་སོགས་པ་མིག་དང་། སོའི་འོད་ཟེར་གསུམ་པོ་ཉིད་མ་ཡིན་ནོ་



188 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཞེས་བཟློག་སྟེ། དོན་གྱི་དངོས་པོ་ལ་བསྙོན་དོར་ནས། དཔེའི་དངོས་པོ་པདྨ་
དང་། ལ་སོགས་པས་བུང་བ་དང་གེ་སར་རྣམས་ཀྱི་གཟུགས་སུ་རིམ་པ་ལྟར་
བྱས་པས། གདོང་ལ་སོགས་པའི་མཛེས་ཆོས་ཁྱད་པར་དུ་འཕགས་པ་གསལ་
བར་བྱེད་པ་དེ་ཉིད་ནི། བསྙོན་དོར་གྱི་གཟུགས་ཅན་ནོ། ། །
གསུམ་པ་དཔེ་རྒྱན་དང་ཐུན་མོང་དུ་མཇུག་བསྡུ་བ་ནི། གཟུགས་ཅན་
དཔེ་ཡི་རྣམ་རྟོག་རྣམས། ། མཐའ་ཡོད་མ་ཡིན་དེ་ཡི་ཕྱིར། ། ཕྱོགས་ཙམ་
བསྟན་པ་བློ་ལྡན་རྣམས། ། མ་བརྗོད་རྗེས་སུ་དཔག་པར་བྱ། ། དེ་ལྟར་
གཟུགས་ཅན་དང་དེའི་གོང་དུ་བསྟན་པ་དཔེ་ཡི་རྒྱན་དག་གི་རྣམ་པར་རྟོག་པའི་
སྤྲོས་པ་ཤིན་ཏུ་རྒྱ་ཆེ་བ་རྣམས་ནི་མཐའ་ཡོད་པ་མ་ཡིན་པ་དེའི་ཕྱིར། བསྟན་
བཅོས་འདིར་ཕྱོགས་ཙམ་ཞིག་ས་བོན་དུ་བསྟན་པ་ཡིན་གྱི། སྐྱེས་བུ་བློ་དང་
ལྡན་པ་རྣམས་ཀྱིས་འདིར་མ་བརྗོད་པ་གཞན་ཡང་རིགས་པས་རྗེས་སུ་དཔག་
པར་བྱའོ། ། ཞེས་ཁ་འཕངས་སུ་བསྟན་པ་ལྟར། གཙུག་ན་ནོར་བུའི་རྟོགས་
བརྗོད་དུ། འགྲོ་འདིར་སྤྲོས་པ་རྨད་བྱུང་རིན་ཆེན་ཚོགས། ། ཆུ་སྲིན་འབྱུང་
གནས་དག་ལས་སྐྱེ་བར་ལྡན། ། སུ་ཞིག་ཀྱང་ནི་རབ་ཏུ་གསལ་བ་རུ། ། བདེ་
བར་འགྲོ་བ་སྐྱེས་བུ་རིན་ཆེན་སྐྱེས། ། ཞེས་དོན་གཞན་བཀོད་པའི་གཟུགས་
ཅན་དང་། ཁོ་བོས་བཅོམ་ལྡན་འདས་རིག་བྱེད་དབང་མོའི་བསྟོད་པ་རྫོགས་
ལྡན་སྦྱིན་པའི་རྔ་དབྱངས་སུ། མཁས་རློམས་རི་བོའི་ཟློས་གར་བག་མེད་
དུ། ། བརྩེ་བའི་གྲོང་ཚིག་རྐང་པ་རྣམས་བསྡུས་ཤིག ། དབྱངས་ཅན་ཞོ་
འཐུངས་རུས་པའི་རྡོ་རྗེ་འདི། ། ཤེས་བྱའི་མིག་སྟོང་ལྡན་པས་ཕྱར་ལ་ལྟོས། །
ཞེས་འཇིགས་རུང་གི་གཟུགས་ཅན་དང་། བ་ད་རའི་གླིང་བགྲོད་པའི་རྟོགས་
པ་བརྗོད་པར། ཡིད་ནི་རང་བར་བྱེད་གྱུར་ཅིང་། ། འདྲེན་བྱེད་དག་ནི་
བདུད་རྩིའི་ཆར། ། བཞིན་རས་ཟླ་བའི་འོད་ཟེར་གྱིས། ། ཉིན་མོའང་ཟླ་འོད་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 189
ལྡན་པར་བྱས། ། ཞེས་པ་སྔོན་མེད་གཟུགས་ཅན་དང་། ། ཐམས་ཅད་སྒྲོལ་གྱི་
རྟོགས་བརྗོད་དུ། ཕུལ་ཕྱིན་ཁྱད་པར་གྲགས་པ་ཡི། ། གཉིས་ཉིད་བཟང་པོའི་
སྐྱེ་བ་ལ། ། སྦྱིན་པའི་ལག་བརླན་འཇིག་རྟེན་ན། ཁྱོད་དང་མཐོ་རྟེན་གླང་
འདིའོ། ། ཞེས་པ་སྦྱར་རྒྱན་གྱི་ཟླ་བོ་དངོས་པོའི་དཔེ་དང་། ཡང་ཀླུ་གཞོན་ནུ་
རྟོགས་བརྗོད་དུ། བཞིན་རས་མཛེས་ཤིང་སྤྱན་ཡངས་པ། ། ཟླ་བ་ཉ་དང་
པད་རྩ་དག ། འགྲོགས་པ་བཞིན་དུ་བདེ་སྟེར་བའི། ། རྒྱལ་བ་དེ་ནི་མཐོང་
བར་འགྱུར། ། ཞེས་པ་ལྡན་མིན་གྱི་དཔེ་རྒྱན་ལ་སོགས་པ་མང་དུ་སྤྲོས་པས་
ཆོག་གོ །
བཞི་པ་གསལ་བྱེད་ཀྱི་རྒྱན་ལ། མཚན་ཉིད། དཔེར་བརྗོད། མ་
བཤད་པ་བསླབ་ཚུལ་དང་གསུམ་ལས། དང་པོ་མཚན་ཉིད་ནི། རིགས་དང་
བྱ་བ་ཡོན་ཏན་རྫས། ། ཚིག་གཅིག་ལ་ནི་གནས་པ་ཡིས། ། གལ་ཏེ་ངག་ཀུན་
ལ་ཕན་ན། ། དེ་ནི་གསལ་བྱེད་དུ་བརྗོད་དཔེར། ། སྤྱི་ལ་ཁྱབ་པ་རིགས་དང་།
ལས་སུ་བྱ་བ་དང་། གཟུགས་སོགས་ཡོན་ཏན་དང་། བྱེ་བྲག་ཏུ་ཕྱེ་བ་རྫས་ཏེ།
དེ་རྣམས་ཅི་རིགས་པའི་བརྗོད་ཚིག་གཅིག བློ་ཀ་དེའི་རྐང་པ་དང་པོ་དང་།
བར་དང་མཐའ་གང་རུང་ལ་གནས་པ་ཡིས། གལ་ཏེ་དེའི་ངག་ཀུན་ལ་ཕན་
ཞིང་གསལ་བར་བྱེད་ན། གསལ་བྱེད་རྒྱུན་དུ་སྔོན་གྱི་མཁས་པ་རྣམས་ཀྱིས་
བརྗོད་དེ་དཔེར་ན་ཞེས་པའོ། ། གཉིས་པ་དཔེར་བརྗོད་པ་ལ། གནས་གསུམ་
གྱི་གསལ་བྱེད། ཕྲེང་བའི་གསལ་བྱེད། འགལ་དོན་གྱི་གསལ་བྱེད། དོན་
གཅིག་གི་གསལ་བྱེད། སྦྱར་བའི་གསལ་བྱེད་དང་ལྔ་ལས།
དང་པོ་གནས་གསུམ་གྱི་གསལ་བྱེད་ལ་རྣམ་པ་དབྱེ་བའི་སྒོ་ནས་བཞི་
དང་། གནས་ངེས་པའི་སྒོ་ནས་གསུམ་དུ་བསྟན་པ་ལས།
རིགས་བརྗོད་པ་ཐོག་མའི་གསལ་བྱེད་ནི། ལྷོ་ཡི་རླུང་གིས་འཁྲི་ཤིང་



190 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ནི། ། འདབ་མ་རྙིང་པ་ལྷུང་བར་བྱེད། ། དུད་པའི་ལུས་ཅན་རྣམས་ཀྱི་
ཡང་། ། ཁེངས་པ་གསར་དུ་འཇོམས་པར་ནུས། ། དེ་ཡང་ལྷོ་ཕྱོགས་མ་ལ་ཡ་
ཡི་རླུང་གིས་འཁྲི་ཤིང་བསྒུལ་བ་བསྐྱོད་པས། འདབ་མ་རྙིང་པ་རྣམས་ལྷུང་
བར་བྱེད་པ་དང་། གཞན་ཡང་ལང་ཚོ་དུད་པའི་ལུས་ཅན་མ་རྣམས་ཀྱི་ཡང་།
རང་གི་མཛའ་བོ་ལ་མི་འདུད་པའི་ཁེངས་པ་གསར་དུ་འཇོམས་པར་ནུས་ཏེ།
ཅིའི་ཕྱིར་ན་རླུང་དེས་བསིལ་བར་བྱས་པས་ཆགས་པ་དྲག་ཏུ་སྐྱེས་པའི་དབང་
གིས་སོ། ། གཡོ་བ་རླུང་གི་རིགས། ལྷོའི་རླུང་ཞེས་པ་རྐང་པ་དང་པོ་ན་ཡོད་
པས་སྦྱོར་བའི་ངག་ཀུན་གསལ་བར་བྱེད་པས་ན། རིགས་བརྗོད་པ་ཐོག་མའི་
གསལ་བྱེད་དོ། །
བྱ་བ་བརྗོད་པ་ཐོག་མའི་གསལ་བྱེད་ནི། རྒྱུའོ་ཆུ་གཏེར་བཞི་ངོགས་
ཀྱི། ། སྐྱེད་མོས་ཚལ་དུ་སོ་ཅན་ཏེ། ། ཁོར་ཡུག་རི་བོའི་ཁོངས་སུ་ཡང་། །
ཁྱོད་ཀྱི་ཡོན་ཏན་ཀུནྡ་དཀར། ། དེའི་གསལ་བྱེད་རྒྱུའོ་ཞེས་པ། གང་དུ་རྒྱུ་བ་
ཆུ་གཏེར་ཆེན་པོ་བཞིའི་ངོགས་སམ་འགྲམ་གྱི་སྐྱེད་མོས་ཚལ་དུའོ། ། སུ་ཞིག་རྒྱུ་
ན། སོ་ཅན་ཏེ་ཕྱོགས་ཀྱི་གླང་པོ་བརྒྱུད་རྒྱུའོ། ། དེ་རྣམས་ཀྱི་མིང་ཇི་སྐད་ཅེ་ན།
ཨ་མ་ར་ཀོ་ཥར། ས་སྲུངས་བུ་དང་པདྨ་དཀར། གཡོན་འབྲེལ་མིག་སྨན་ས་ལ་
དགའ། ། མེ་ ཏོག་ སོ་ ཅན་ ས་ ཀུན་ ལ། ། ཆ་མཛེས་ ཕྱོགས་ ཀྱི་གླང་ པོ་
བརྒྱད། ། ཅེས་བཤད་དོ། ། དེ་དང་མཚུངས་འབྲེལ་དུ། ཡང་རྒྱུའོ། ། གང་
དུ་ན། ཁོར་ཡུག་ལྕགས་ཀྱི་རི་བོའི་ནང་ཁོངས་ཏེ་ས་སྟེང་ཀུན་ཏུ་ཡོང་ངོ༌། །
སུ་ཞིག་ན་རྒྱལ་པོ་ཁྱོད་ཀྱི་ཡོན་ཏན་དང་། གཏོང་བ་དང་། དཔའ་བ་ལ་
སོགས་གྲགས་པའི་ཀུནྡ་དཀར་པོ་དེའོ། ། དེ་ལྟར་རྒྱུའོ་ཞེས། བྱ་བ་བརྗོད་
པའི་ཚིག་དང་པོ་ན་ཡོད་པས། སྦྱོར་བའི་ངག་ཕྱི་མ་རྣམས་གསལ་བར་ནུས་
པས་ན། བྱ་བ་བརྗོད་པ་ཐོག་མའི་གསལ་བྱེད་དོ། །



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 191
ཡོན་ཏན་བརྗོད་པ་ཐོག་མའི་གསལ་བྱེད་ནི། སྔོ་བསངས་ཉིད་དོ་
ཕྱོགས་རྣམས་ནི། ། དབྱར་སྐྱེས་སྤྲིན་གྱི་ཕྲེང་བ་ཡིས། ། ས་ཡང་རྩྭ་སྔོན་གསར་
བ་ནི། ། ཤིན་ཏུ་གཞོན་པའི་ཕྲེང་བས་སོ། ། སྔོ་བསངས་ཉིད་དུ་བྱེད་དོ། །
གང་ཞིག་ན། ནམ་མཁའི་ཕྱོགས་རྣམས་སོ། ། གང་གིས་ན་དབྱར་ལས་སྐྱེས་
པའི་སྤྲིན་གྱི་ཕྲེང་བ་སྟུག་པོར་འཁྲིགས་པ་དེ་ཡིས་སོ། ། དེ་བཞིན་དུ་སྔོ་
བསངས་ཉིད་དུ་བྱེད་དོ། ། གང་ཞིག་ན། ནམ་མཁའི་ཕྱོགས་རྣམས་སུ་མ་
ཟད་པ་ཡོང་ངོ་། ། གང་གིས་ན། རྩྭ་སྔོན་གསར་དུ་སྐྱེས་པ་ཤིན་ཏུ་གཞོན་པའི་
ཕྲེང་བས་སོ། ། འདིར་སྔོ་བསངས་ཉིད་དོ། ། ཞེས་ཁ་དོག་གི་གཟུགས་ཀྱི་ཡོན་
ཏན་བརྗོད་པ་རྐང་པ་དང་པོ་ན་ཡོད་པས། སྦྱོར་བའི་ངག་ཀུན་གསལ་བར་
བྱེད་པས་ན། ཡོན་ཏན་བརྗོད་པ་ཐོག་མའི་གསལ་བྱེད་དོ། །
རྫས་བརྗོད་པ་ཐོག་མའི་གསལ་བྱེད་ནི། ཁྱབ་འཇུག་རྣམ་གནོན་ལ་
གནས་པས། ། དཱ་ནུའི་བུ་ཡི་འབྱོར་བ་དག ། གང་དུ་བཏང་ཞིང་ལྷ་རྣམས་
ཀྱི། ། ཕུན་ཚོགས་གང་ན་གནས་པ་བླངས། ། ཁྱབ་འཇུག་ཅེས་བྱ་བ་ནི་ཕ་
རོལ་རྣམ་པར་གནོན་པའི་མཐུ་སྣ་ཚོགས་པས་ཁྱབ་པའི་ཕྱིར། ཁྱབ་འཇུག་སྟེ།
འདིའི་གོམ་པ་གཉིས་ཀྱིས་དཱ་ནུའི་བུ་ལྷ་མ་ཡིན་གྱི་རྒྱལ་པོ་སྟོབས་ལྡན་ས་འོག་གི་
གནས་སུ་བཅིངས་ནས་རྒྱལ་སྲིད་ཉམས་པ་བྱས་ཏེ། དེའི་འབྱོར་བ་རྣམས་གང་
དུ་མིང་མི་གྲགས་པར་བཏང་ཞིང་། ལྷ་རྣམས་ཀྱི་དེ་དག་གི་ཕུན་སུམ་ཚོགས་པ་
གང་ན་གནས་པ་ཐམས་ཅད་ལྷག་མ་མེད་པར་ཕྲོགས་ཤིང་བླངས་སོ། ། འདིར་
རྣམ་གནོན་ལ་ཞེས་རྣམ་དབྱེ་བདུན་པ་དང་། གནས་པ་པོ་ཁྱབ་འཇུག་ཅེས་
རྫས་བརྗོད་རྐང་པ་དང་པོ་ན་ཡོད་པས་ངག་ཀུན་གསལ་བར་བྱེད་དེ། དེས་ན་
རྫས་བརྗོད་པའི་ཐོག་མའི་གསལ་བྱེད་དོ། ། ཞེས་པ་དང་པོའི་གསལ་བྱེད་
བསྟན། ། དེ་བཞིན་བར་དང་མཐའ་ཡི་ཡང་། ཚིག་དག་བདག་གིས་བསྟན་



192 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པར་བྱ། ། དེ་དག་འགའ་ཞིག་འདི་ལྟ་སྟེ། ། ཞེས་གོང་དུ་བཤད་མ་ཐག་པའི་
ཚིག་སྦྱོར་དེ་རྣམས་ཀྱི་དང་པོའི་གསལ་བྱེད་བསྟན་ཟིན་ནས། དེ་བཞིན་བར་
དང་མཐའ་ཡི་གསལ་བྱེད་ཀྱང་རྒྱས་པར་ན། རིགས་བྱ་བ་ཡོན་ཏན་རྫས་རྣམ་
པ་བཞིའི་སྒོ་ནས་འཆད་དགོས་ཀྱང་། དེ་དག་ཀུན་བརྗོད་པར་མི་ནུས་པས་
རིགས་དང་བྱ་བའི་ཚིག་དག་ཏུ་བསྡུས་པ་ཙམ་དབྱུག་པ་ཅན་བདག་གིས་བསྟན་
པར་བྱས་ལ། དེ་དག་གི་དཔེར་བརྗོད་པ་འགའ་ཞིག་འདི་ལྟ་སྟེ། །
རིགས་བརྗོད་པའི་བར་གྱི་གསལ་བྱེད་ནི། གར་བྱེད་ནི་ཙུ་ལ་ཕང་
དུ། ། གླུ་ཡང་ལེན་ནོ་མཇུག་སྒྲོ་ཅན། ། དགའ་བ་རྒྱས་པའི་མིག་དག་
ཀྱང་། ། ཆུ་འཛིན་ལ་ནི་གཏོད་པར་བྱེད། ། རྣམ་འགྱུར་ཡིད་དུ་འོང་བའི་
གར་བྱེད་དོ། ། གང་དུ་ན་ཤིང་ནི་ཙུ་ལ་ལོ་འདབ་རྒྱས་པའི་ཕང་དུ་སྟེ་ཡལ་གའི་
སྟེང་དུའོ། ། དེར་མ་ཟད་སྐད་གདངས་ཤིན་ཏུ་སྙན་པའི་གླུ་ཡང་ལེན་པར་བྱེད་
པ་ཡིན་ནོ། ། སུ་ཞིག་གིས་ན། རྨ་བྱ་མཇུག་སྒྲོ་ཅན་གྱིས་སོ། ། དབྱར་གྱི་དུས་
ལ་བབ་པ་ན། དགའ་བ་རྣམ་པར་རྒྱས་པའི་མིག་དག་ཀྱང་། ཆུ་འཛིན་སྔོན་པོ་
འབྲུག་གི་སྒྲ་དབྱངས་ཅན་ལ་ནི་ཅིག་ཆར་གཏོད་པར་བྱེད་དེ་ལྟའོ། ། འདིར་
མཇུག་སྒྲོ་ཞེས་རྨ་བྱའི་རིགས་བརྗོད་པའི་བར་ན་ཡོད་པས་ན། རིགས་བརྗོད་
པའི་བར་གྱི་གསལ་བྱེད་ཅེས་པའོ། །
བྱ་བ་བརྗོད་པ་བར་གྱི་གསལ་བྱེད་ནི། དྲི་བཞོན་དལ་བུ་འགྱུར་བྱེད་
དེ། ། ཟླ་བ་དག་ཀྱང་མེ་རུ་འགྱུར། ། ཙནྡན་བྱུག་པ་ལྷུང་བ་ཡང་། ། མཚོན་
ལྷུང་འཁྱམས་པ་རྣམས་ལའོ། ། ལྷོ་ཕྱོགས་མ་ལ་ཡའི་དྲི་བཞོན་དལ་བུར་ལྡང་བ་
ནི། སྲེད་པས་ཚ་བའི་སྐོམ་པ་ཟད་པ་མེད་པར་འཕེལ་བར་འགྱུར་བྱེད་དེ་ལན་
ཚྭའི་དངོས་པོ་བྱེད་པ་དང་། ཟླ་བ་ཆུ་ཤེལ་གྱི་རང་བཞིན་ཤིན་ཏུ་གསལ་བ་དག་
ཀྱང་། ཆགས་ལྡན་གྱི་ཡིད་སྲེག་པར་བྱེད་པ་མེའི་རང་བཞིན་དུ་གྱུར་ལ། ཧ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 193 །
རའི་ཙནྡན་བརྡར་བའི་བྱུགས་པ་ལུས་ལ་ལྷུང་བ་སྟེ། བྱུག་པའི་རེག་བྱ་ཡང་།
མཚོན་ལྷུང་བ་བཞིན་དུ་སྐྱེས་པ་བུད་མེད་དང་བྲལ་ནས་ཡུན་རིང་དུ་འཁྱམས་པ་
རྣམས་ལ། འདོད་པའི་ཟུག་རྔུ་བཟོད་དུ་མེད་པ་སྐྱེད་པ་ཉིད་དོ། ། འགྱུར་
ཞེས་བྱ་བ་བརྗོད་པའི་ཚིག་བར་ན་ཡོད་པས། ཕྱི་མའི་ངག་ཀུན་ཡང་དཔོག་
པར་བྱེད་པས་ན། བྱ་བ་བརྗོད་པ་བར་གྱི་གསལ་བྱེད་ཅེས་པའོ། །
རིགས་བརྗོད་པ་མཐའི་གསལ་བྱེད་ནི། ཆུ་འཛིན་གྱིས་ནི་རབ་གཏོར་
ཆུ། ། ཁྱིམ་གྱི་གཙུག་ཕུད་ ལྡན་པའི་ཚོགས། ། གློག་ གི་ ཐག་ པ་ གཡོ་བ་
ཡང་། ། མེ་ཏོག་གཞུ་ཅན་དག་གི་དཔུང་། ། དེ་ཡང་ཆུ་འཛིན་ཏེ་སྤྲིན་གྱི་ཕྲེང་
བ་གསར་དུ་འཁྲུགས་པས་རབ་ཏུ་གཏོར་བའི་ཆུ་ཆར་ཆལ་ཆིལ་དུ་འབབ་པ་
དང་། ཁྱིམ་དུ་བདག་གིར་བཟུང་བའི་རྨ་བྱ་གཞོན་ནུ་གཙུག་ཕུད་ལྡན་པའི་
ཚོགས་དགའ་བས་གར་རྩེ་བ་དང་། དེ་དག་ཏུ་མ་ཟད་གློག་གི་ཞགས་པས་
གཞན་ཡིད་དྲངས་པ་བཞིན་དུ་གཡོ་བ་ཡང་སྟེ་འདི་གསུམ་གྱི་ཆགས་པས་བསྐྱོད་
པའི་རྒྱུ་བྱས་ནས། སེམས་ཀྱི་བརྟན་པ་འཕྲོག་པའི་ཕྱིར་མེ་ཏོག་གཞུ་ཅན་གྱི་
དཔུང་ཡིན་ནོ་ཞེས་པའོ། ། འདོད་ལྷའི་རིགས་བརྗོད་པ་མེ་ཏོག་གཞུ་ཅན་ཞེས་
པའི་ཚིག་མཐའ་ན་ཡོད་པས། ངག་གོང་མ་ཀུན་ཡང་གསལ་བར་འཇུག་པས་
ན། རིགས་བརྗོད་པ་མཐའི་གསལ་བྱེད་དོ། །
བྱ་བ་བརྗོད་པ་མཐའི་གསལ་བྱེད་ནི། ཁྱོད་ཀྱི་ཨུཏྤལ་རྣ་བ་ལ། །
འདོད་པའི་མདའ་ནི་མདའ་སྟན་ལ། ། ངས་ཀྱང་སེམས་ནི་འཆི་བ་ལ། །
གསུམ་པོ་འདི་ནི་མཉམ་དུ་བྱས། ། ཀྭ་ཡེ། གཞོན་ནུ་མ་ཁྱོད་ཀྱི་ཨུཏྤལ་རྣ་བའི་
རྒྱན་དུ་སྤུད་པའི་བྱ་བ་དང་། འདོད་པའི་ལྷས་མདའི་མདའ་སྟན་ཏེ། གཞུ་ལ་
བཀོད་པའི་བྱ་བ་དང་། ངས་ཀྱང་ཆགས་པས་བརྒྱལ་བའི་སེམས་འཆི་བ་ལ་
ཐུག་པའི་བྱ་བ་གསུམ་པོ་འདི་ནི་དུས་མཉམ་དུ་བྱས་སོ། ། ཞེས་བྱ་ཚིག་མཐའ་



194 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
རུ་སྦྱར་བས། ངག་ཀུན་གསལ་བར་བྱེད་པའི་ཕྱིར། བྱ་བ་བརྗོད་པ་མཐའི་
གསལ་བྱེད་ཅེས་བྱའོ། །་
གཉིས་པ་ཕྲེང་བའི་གསལ་བྱེད་ནི། དཀར་ཕྱོགས་ཀྱིས་ནི་འོད་དཀར་
ཅན། ། འཕེལ་བྱེད་དེ་ཡིས་མདའ་ལྔ་པ། ། དེས་ཀྱང་ཆགས་པ་ཆགས་པས་
ཀྱང་། ། ན་ཆུང་དགའ་བའི་དགའ་སྟོན་དཔལ། ། དཀར་ཕྱོགས་ནི་ཡར་ངོ་སྟེ།
དེས་འོད་དཀར་ཟླ་བའི་དཀྱིལ་འཁོར་ཆ་བཅུ་དྲུག་ཏུ་འཕེལ་བར་བྱེད་ལ། ཟླ་
བདེ་ཡིས་མདའ་ནི་ལྔ་པའི་སྟོབས་འཕེལ་བར་བྱེད་པ་དང་། མདའ་ལྔ་པ་སྟེ་
འདོད་པ་དེས་ཀྱང་ཆགས་པ་འཕེལ་བར་བྱེད་ཅིང་། ཆགས་པས་ཀྱང་ན་ཆུང་
གི་དགའ་བའི་དགའ་སྟོན་འཁྲིག་པའི་དཔལ་འཕེལ་བར་བྱེད་དོ་ཞེས་པའོ། །
མདའ་ལྔ་པོ་གང་ཞེ་ན། གཤིན་རྗེ་གཤེད་དམར་པོའི་རྒྱུད་འགྲེལ་བྲམ་ཟེ་
དཔལ་འཛིན་ གྱིས་ མཛད་ པ་ ལས། མྱོས་བྱེད་ དང་། རྨོངས་བྱེད་ དང་།
འདརབྱེད་དང་། ལྟུང་བྱེད་དང་། བརྒྱལ་བྱེད་དེ་མདའ་ནི་ལྔ་པར་མངོན་
བརྗོད་སྣ་ཚོགས་གསལ་བ་ལས། འདོད་པའི་མདའ་ལྔ་ཡིན་ཏེ། ཀུན་ཏུ་
རྨོངས་བྱེད་བརྒྱལ་བར་བྱེད། ། སྨྱོ་བྱེད་རྒོད་བྱེད་སྲེད་བྱེད་དོ། ། ཞེས་པ་
དང་། འཆི་མེད་མཛོད་ཀྱི་འགྲེལ་བ་འདོད་འཇོ་ལས། མྱོས་བྱེད་དང་། སྲེད་
བྱེད་དང་། ཀུན་ཏུ་རྨོངས་བྱེད་དང་། སྐེམ་བྱེད་དང་། འཆི་བྱེད་ཅེས་པ་
མདའ་ལྔར་བཤད་དོ། ། དེའི་དོན་བཤད་པ་ནི། ཞེས་སོགས་གསལ་བྱེད་ཡིན་
མོད་ཀྱང་། ། སྔ་མ་སྔ་མ་ལ་ལྟོས་པའི། ། ངག་གི་ཕྲེང་བ་རབ་ལྡན་ཕྱིར། །
དེ་ནི་ཕྲེང་བའི་གསལ་བྱེད་འདོད། ། འཕེལ་བྱེད་ཅེས་པ་རྐང་པ་དང་པོའི་བྱ་
བབརྗོད་པའི་གསལ་བྱེད་ཡིན་མོད་ཀྱང་། སྔ་མ་སྔ་མ་ལ་ཕྱི་མ་ལྟོས་པའི་ངག་
གི་ཕྲེང་བ་རབ་ཏུ་ལྡན་པའི་ཕྱིར། དེ་ནི་ཕྲེང་བའི་གསལ་བྱེད་དོ། །
གསུམ་པ་འགལ་དོན་གྱི་གསལ་བྱེད་ནི། རླུང་གིས་གཙུབས་པའི་ཆུ་



---
སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 195
ཐིགས་ཅན། ། སྤྲིན་གྱི་ལུས་མེད་དག་གིས་ནི། ། ཨ་བ་ལེ་བ་འཕེལ་བར་
བྱེད། ། རྡུལ་གྱི་དག་ནི་སེལ་བར་བྱེད། ། དེ་ནི་ཆར་རླུང་གིས་གཙུབས་ཤིང་
བསྐྱོད་པའི་ཆུ་ཆར་གྱི་ཐིགས་པ་དྲག་ཏུ་འབབ་པའི་སྤྲིན་སྔོན་པོ་གློག་གི་ཞགས་
པ་ཅན་གྱིས། ལུས་མེད་འདོད་པའི་ལྷ་དག་གིས་ནི་ཨ་བ་ལེ་བ་སྟེ། ཆགས་པའི་
གདུང་བ་དག་གིས་ནི་འཕེལ་བར་བྱེད་ལ། སྤྲིན་དེས་ལུས་རྡུལ་གྱི་ཨ་བ་ལེ་བ་
གདུང་བ་དག་ནི་སེལ་བར་བྱེད་དོ། ། དེའི་དོན་བཤད་པ་ནི། འདིར་ནི་སྤྲིན་
གྱི་ཚིག་དག་དང་། ། ཨ་བ་ལེ་བའི་ཚིག་དག་གིས། ། བྱ་བ་འགལ་བ་ལྡན་པ་
དེ། ། འགལ་བའི་དོན་གྱི་གསལ་བྱེད་དོ། ། ངག་འདིར་བྱེད་པ་པོ་གྱུར་པ་
སྤྲིན་གྱི་ཚིག་དག་དང་། ལས་སུ་གྱུར་པ་ཨ་བ་ལེ་བའི་ཚིག་དག་གིས་འཕེལ་བ་
དང་། སེལ་བའི་བྱ་བ་འགལ་བ་དང་ལྡན་པ་གསལ་བར་བྱེད་པ་དེ་ལྟ་བུ་འགལ་
དོན་གྱི་གསལ་བྱེད་དོ། ། ཅེས་བྱའོ། །
བཞི་པ་དོན་ གཅིག་ གི་གསལ་བྱེད་ནི། ཆུ་འཛིན་ དག་ གི་ཕྲེང་བ་
འདིས། ། ཕྱོགས་རྣམས་ཀྱི་ནི་གོ་སྐབས་འཕྲོག ། སྐར་མ་ཡི་ནི་ཚོགས་རྣམས་
བཟུང་། ། དེང་ཡང་བདག་གི་སྲོག་རྣམས་ལེན། ། དབྱར་གྱི་མཚན་མོ་ཆུ་
འཛིན་ཏེ་ཆར་སྤྲིན་གྱིས་སྡུག་པོར་འཐིབས་པ་དག་གི་ཕྲེང་བ་འདིས། ནམ་
མཁའི་ཕྱོགས་རྣམས་ཀྱི་ནི་གོ་སྐབས་མཐའ་མེད་པའི་ཡངས་པ་རང་དབང་དུ་
འཕྲོག སྐར་མ་ཡི་ནི་ཚོགས་རྣམས་བཟུང་ནས་མི་སྣང་བར་བྱས། དེང་འདིར་
ཡང་མཚན་མོ་གནག་ཅིང་བསིལ་བས་ཆགས་པའི་རྒྱུ་བྱས་ནས། སྲེད་ལྡན་
བདག་གི་སྲོག་རྣམས་ལེན་པ་དང་། ཆགས་པ་ཤིན་ཏུ་རྒྱས་པ་ཕུལ་དུ་བྱུང་བས་
འཆི་བ་ལ་ཐུག་པ་བརྗོད་པའོ། ། དེའི་དོན་བཤད་པ་ནི། གང་ཕྱིར་ཆུ་འཛིན་
ཕྲེང་བ་ཡི། ། བྱ་བ་གཅིག་ཉིད་གསལ་བྱེད་འདིར། ། དུ་མའི་སྒྲ་ཡིས་ཉེར་
བླངས་པ། ། དེ་ཕྱིར་དོན་གཅིག་གསལ་བྱེད་དོ། ། སྦྱོར་བ་གང་གི་ཁྱད་པར་



196 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
གྱི་ཕྱིར། ཆུ་འཛིན་གྱི་ཕྲེང་བ་བྱེད་པ་པོར་གྱུར་པ་ཡི། བྱ་བ་ཆགས་པ་ལ་སྦྱོར་
བ་གཅིག་པུ་ཉིད་གསལ་བར་བྱེད་པ་ལ། འདིར་ཕྲོགས། གཟུང་ངོ་། ། ལེན་
ནོ། ། ཞེས་པ་བྱ་ཚིག་དུ་མའི་སྒྲ་ཡིས་ཉེ་བར་བླངས་པ་དེའི་ཕྱིར། དོན་གཅིག་
གི་གསལ་བྱེད་ཅེས་པའོ། །
ལྔ་པ་སྦྱར་བའི་གསལ་བྱེད་ནི། དྲི་ཡི་བཞོན་པ་ཡིད་འོང་མཐོ། ། སྔོ་
བསངས་ཏ་མ་ལ་ཡི་འོད། ། སྤྲིན་ནི་མཁའ་ལ་རྒྱུ་བྱེད་དེ། ། གླང་ཆེན་འདི་
དག་ས་ལའོ། ། དེ་ལ་དང་པོ། བ་ཧ་ཞེས་པ་བཞོན་པ་དང་ཐོབ་བྱེད་གཉིས་ཀ་
ལ་འཇུག་པས་མཚོན་ཏེ། སཾ་སྐྲྀ་ཏའི་སྐད་ལའང་སྦྱར་བ་ཉིད། སྤྲིན་ནི་དྲིའི་
བཞོན་པ་རླུང་དང་ལྡན་ཞིང་། གླང་པོ་ཆེ་ནི་གར་ཆང་གི་དྲིའི་བཞོན་པར་གྱུར་
པ་དང་། དེ་དག་གཉིས་ཀ་མཐོང་ན་ཡིད་དུ་འོང་ལ། དཔངས་མཐོ་ཞིང་།
ཁ་དོག་སྔོ་བསངས་ཏ་མ་ལ་ཡི་འོད་དང་ལྡན་པས་སྦྱར་བ་ཡིན་ལ། དེ་ཡང་སྤྲིན་
ནི་མཁའ་ལ་རྒྱུ་བར་བྱེད་པ་དང་། གླང་ཆེན་འདི་དག་ས་ལ་རྒྱུ་བའི་ཁྱད་པར་
དབྱེ་བའོ། ། དེའི་དོན་བཤད་པ་ནི། འདིར་ནི་ཆོས་རྣམས་ཐ་དད་མིན། །
སྤྲིན་དང་གླང་པོ་རྣམས་དག་ཀྱང་། ། རྒྱུ་བ་ཉིད་ཀྱིས་འབྲེལ་བའི་ཕྱིར། །
སྦྱར་བའི་དོན་གྱི་གསལ་བྱེད་དོ། ། ཚིག་འདིར་ནི། དྲི་ཡི་བཞོན་པ་ཡིད་དུ་
འོང་བ་དང་། དཔངས་མཐོ་བ་དང་། སྔོ་བསངས་ཏ་མ་ལ་ཡི་འོད་དང་ལྡན་
པའི་ཆོས་རྣམས་ཐ་དད་མིན་པར། སྤྲིན་དང་གླང་པོའི་ཚོགས་རྣམས་དག་ལ་
མཉམ་ཉིད་དུ་སྦྱར་བ་ཅན་དེ་དག་ཀྱང་རྒྱུ་ཞེས་པ་ལས་སུ་བྱ་བའི་ཚིག་གཅིག་པུ་
ཉིད་ཀྱིས་གསལ་བྱེད་དུ་འབྲེལ་བའི་ཕྱིར། སྦྱར་བའི་དོན་གྱི་གསལ་བྱེད་ཅེས་
པའོ། །
ལྔ་པ་མ་བཤད་པ་བསླབ་ཚུལ་ནི། རྣམ་པ་འདི་ཉིད་ཁོ་ན་ཡིས། །
གསལ་བྱེད་ལ་ནི་རྣམ་རྟོག་པ། ། ལྷག་མ་རྣམས་ཀྱང་རྗེས་མཐུན་པར། །



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ།
197
མཁས་པ་རྣམས་ཀྱིས་རྟོགས་པར་བྱ། ། སྦྱོར་བ་ཉེ་བར་བསྡུས་པའི་རྣམ་པ་འདི་
དག་ཉིད་ཁོ་ན་ཡིས་ནི། གསལ་བྱེད་ཀྱི་རྒྱུན་ལ་ནི་རྣམ་པར་རྟོག་པས་སྤྲོས་པས།
འདིརམ་བཤད་པའི་ལྷག་མ་མང་དུ་ཡོད་པ་རྣམས་ཀྱང་། གོང་དུ་བསྟན་པ་
རྣམས་ཀྱི་རྗེས་སུ་མཐུན་པར། སྙན་ངག་ལ་མཁས་པ་རྣམས་ཀྱི་རིག་པས་
དཔགས་ཏེ་རྟོགས་པར་བྱ་ཞེས་པའོ།
ལྔ་པ་བསྐོར་བ་ཅན་གྱི་རྒྱན་ལ། མཚན་ཉིད་ཀྱི་སྒོ་ནས་དབྱེ་བ་དང་།
སོ་སོའི་དཔེར་བརྗོད་པ་དང་གཉིས་ལས། དང་པོ་ནི། གསལ་བྱེད་ཀྱི་ནི་
གནས་ཉིད་དུ། ། དོན་སྐོར་དང་ནི་ཚིག་སྐོར་དང་། ། གཉིས་ཀ་བསྐོར་བ་
ཞེས་པ་ཡི། ། རྒྱན་གསུམ་པོ་དག་འདོད་དེ་དཔེར། ། དེ་ལྟར་བརྗོད་ཟིན་མ་
ཐག་གསལ་བྱེད། རྒྱུན་གྱི་གནས་ཐོག་མཐའ་བར་གསུམ་ཉིད་དུ། ཚིག་མི་
འདྲ་བ་དོན་གཅིག་བཟླས་ཏེ་བརྗོད་པས་དོན་སྐོར། དོན་མི་འདྲ་བ་ཚིག་འདྲ་
བའི་སྒོ་ནས་བཟླས་ཏེ་བརྗོད་པས་ཚིག་སྐོར་དང་། དོན་ཚིག་གཉིས་ཀ་བཟླས་
ཏེ་བརྗོད་པ། གཉིས་ཀ་བསྐོར་བ་ཞེས་པའི་རྒྱན་གསུམ་པོ་དག་སྔོན་གྱི་མཁས་
པ་རྣམས་འདོད་དེ། དཔེར་བརྗོད་ན།
དང་པོ་དོན་སྐོར་ནི། ཀ་དམ་པ་ནི་རྣམ་པར་རྒྱས། ། ཀུ་ཊ་ཛངྐ་མ་
རབ་གསལ། ། ཀཱན་ལུ་ནི་རབ་ཏུ་བྱེ། ། ཀ་ཀུ་བྷ་ཡང་གྱེས་པར་གྱུར། ། སོས་
ཀའི་དུས་ལ་སོགས་པ་ཀ་དམྤ་སྟེ་པདྨའི་ཚལ་ནི་རྣམ་པར་རྒྱུས་ལ། ཀུ་ཊ་ཛངྐ་མ་
དུག་མོ་ཉུང་ནི་རབ་ཏུ་ཁ་འབུས་པའི་རབ་ཏུ་གསལ་བ་དང་། ཀཱན་ལུ་ནི་རབ་
ཏུ་ཁ་བྱེ་ཞིང་ཀ་ཀུ་བྷ་ཡང་འདབ་མ་རྒྱ་གྲོལ་ཞིང་ཁ་གྱེས་པར་གྱུར་ཏེ། ཞེས་
པའོ། ། དེ་ལྟར་རྣམ་པར་རྒྱས། རབ་ཏུ་གསལ། རབ་ཏུ་བྱེ། གྱེས་པར་ཞེས་
པ། རྒྱས་པའི་དོན་གཅིག་ཁོ་ན་མིང་གི་རྣམ་གྲངས་དུ་མ་བཟླས་ཏེ་བརྗོད་པ་ན།
དོན་བསྐོར་བའི་རྒྱན་ནོ། །



198
ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
གཉིས་པ་ཚིག་སྐོར་ནི། སྤྲིན་གྱི་ཕྲེང་བ་དག་གིས་ནི། ། རྨ་བྱའི་ཚོགས་
རྣམས་འདོད་ལྡན་བྱེད། ། ཆུ་སྲིན་རྒྱལ་མཚན་ཅན་གྱིས་དེང་། ། ན་ཆུང་
རྣམས་ཡིད་འདོད་ལྡན་བྱེད། ། ཆར་སྤྲིན་གྱི་ཕྲེང་བ་དབྱར་གྱི་རྔ་དབྱངས་
སྒྲོགས་པ་དག་གིས་ནི་རྨ་བྱའི་ཚོགས་རྣམས། མདོ་སྡེ་དྲན་པ་ཉེར་བཞག་ལས་
བཤད་པ་བཞིན། འབྲུག་སྒྲ་ཐོས་པ་ཙམ་གྱིས་མངལ་འཛིན་པའི་འདོད་པ་དང་
ལྡན་པར་བྱེད་པ་དང་། ཆུ་སྲིན་རྒྱལ་མཚན་ཅན་ཏེ། བདུད་ཀྱི་རྒྱལ་པོ་དགའ་
རབ་དབང་ཕྱུག་གིས། དེང་གི་དུས། ན་ཆུང་གཞོན་ནུ་མ་རྣམས་ཀྱི་ཡིད་
འདོད་པའི་ཆགས་པ་དང་ལྡན་པར་བྱེད་ཅེས་པའོ། ། འདིར་རྨ་བྱ་འདོད་ལྡན་
དུ་བྱེད་པ་དང་། ན་ཆུང་འདོད་ལྡན་དུ་བྱེད་པ་གཉིས་པོ་དང་བྱེད་གཞི་ཐ་དད་
པའི་དོན་མི་འདྲ་ཡང་ཚིག་འདྲ་བ་འདོད་ལྡན་བྱེད་ཅེས་པ་བཟླས་ཏེ་བསྐོར་བས་
ན། ཚིག་བསྐོར་ཞེས་བྱའོ། །
གསུམ་པ་གཉིས་ཀ་བསྐོར་བ་ནི། ཀུན་ལས་རྒྱལ་ནས་དེ་རིང་ཁྱོད། །
བཙུན་མོ་རྣམས་དང་རྩེ་བར་བྱེད། ། ཁྱོད་ཀྱི་དགྲ་སྡེ་མཐོ་རིས་སོང་། ། ལྷ་མོ་
རྣམས་དང་རྩེ་བར་བྱེད། ། ཀྱེ་མིའི་དབང་ཕྱུག་ཁྱོད་ཀྱིས་གཡུལ་འཐབ་དང་།
དགྲ་བོ་ཀུན་ལས་རྣམ་པར་རྒྱལ་ནས། དེ་རིང་རྒྱལ་པོ་ཁྱོད་རང་གི་བཙུན་མོ་
རྣམས་དང་ལྷན་ཅིག་ཏུ་རྩེ་དགའ་ལ་རོལ་པར་བྱེད་ལ། ཁྱོད་ཀྱི་དགྲ་བོའི་སྡེ་
རྣམས་གཡུལ་དུ་བསད་ནས་མཐོ་རིས་སུ་སོང་བ་ལྷར་སྐྱེས་ཏེ། ལྷ་མོ་རྣམས་
དང་ལྷན་ཅིག་ཏུ་རྩེ་བར་བྱེད་ཅེས་པ། ཁྱད་པར་འཕགས་པའི་བསྟོད་པར།
ཁྲོས་པས་གཡུལ་ངོར་བསད་ནས་ནི། ། བདེ་འགྲོར་འགྲོ་ཞེས་རྒྱས་པ་ཟེར། །
མགོན་པོ་ ཁྱོད་ ཀྱི་ གནས་ སྐབས་ དེའི། ། སེམས་ནི་ ངན་ འགྲོ་ ཡིན་ ཞེས་
གསུངས། ། ཞེས་ཕྱེད་སྔ་མའི་གྲུབ་མཐའ་ལ་བརྟེན་པའི་དབང་དུ་བྱས་སོ། །
འདིར་རྒྱལ་པོ་ཀུན་ལས་རྒྱལ་བ་དང་། དགྲ་སྡེ་མཐོ་རིས་སོང་བ་ཞེས། རྒྱལ་པོ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ།
199
དགྲ་ལས་རྒྱལ་བའི་དོན་ལན་གཉིས་བསྟན་པས། དོན་སྐོར་དང་། ། རྩེ་བར་
བྱེད་ཅེས་པའི་ཚིག་ལན་གཉིས་བཟླས་པས་ཚིག་སྐོར་ཏེ། དེས་ན་དོན་ཚིག་
གཉིས་ཀ་ལ་བསྐོར་ཞེས་བྱའོ། །
དྲུག་པ་འགོག་པའི་རྒྱན་ལ། མཚན་ཉིད་དབྱེ་བ་དང་བཅས་ཏེ་
མདོར་བསྟན་པ། དབྱེ་བ་སོ་སོའི་དཔེར་བརྗོད་རྒྱས་པར་བཤད་པ། མ་
བཤད་པ་ཁ་འཕངས་སུ་བསྟན་ཏེ་མཇུག་བསྡུ་བ་གསུམ་ལས།
དང་པོ་ནི། དགག་པ་བརྗོད་པ་འགོག་པ་སྟེ། ། དུས་གསུམ་ལ་ལྟོས་
རྣམ་པ་གསུམ། ། དེ་ནས་དེ་ཡང་དགག་བྱ་ཡི། ། དབྱེ་བ་མཐའ་ཡས་ཕྱིར་
མཐའ་ཡས། ། དགག་བྱ་གང་ཡང་རུང་བ་ཞིག་འགོག་བྱེད་ཀྱི་ཚིག་ཏུ་བརྗོད་
པནི་འགོག་པ་ཞེས་བྱ་བའི་མཚན་ཉིད་དོ། ། སྦྱོར་བའི་སྒོ་ནས་སྙན་ངག་གི་
རྒྱན་དུ་བྱས་པས་ན་འགོག་རྒྱན་ནོ། ། དེ་ལ་སྤྱིར་དུས་གསུམ་ལ་ལྟོས་ནས་དབྱེ་
བ་རྣམ་པ་གསུམ་དང་། དེ་ནས་དེ་ཡང་བྱེ་བྲག་རྒྱས་པར་ཕྱེ་ན། དགག་བྱའི་
དབྱེ་བ་མཐའ་ཡས་པའི་ཕྱིར། འགོག་བྱེད་ཀྱི་རྣམ་གྲངས་དེ་ཡང་མཐའ་ཡས་
སོ། །
གཉིས་པ་དབྱེ་བ་སོ་སོའི་དཔེར་བརྗོད་རྒྱས་པར་བཤད་པ་ལ་ཉི་ཤུ་རྩ་
གསུམ་ལས། །
དང་པོ་འདས་པའམ། བྱུང་བ་འགོག་པ་ནི། ལུས་མེད་ཀྱི་ནི་མེ་ཏོག་
གི། ། མདའ་ལྔས་ཀུན་ལས་རྒྱལ་བར་གྱུར། ། ཞེས་པ་མི་སྲིད་ཡང་ན་ནི། །
དངོས་པོའི་ནུས་པ་རྣམ་པར་བཀྲ། ། དཔེར་བརྗོད་པ་འདི་ན་བྱུང་བའམ་
འདས་པ་འགོག་པ་སྟེ། འདོད་པའི་ལྷ་ལུས་མེད་དུ་གྲགས་པ་དེ་ཉིད་ཀྱིས་ནི་
འཇམ་ཞིང་ཉུང་ངུར་ཟད་པའི་མེ་ཏོག་གི་མདའ་ལྔ་འཕངས་པས་འགྲོ་བ་ཀུན་
ལས་རྒྱལ་བར་གྱུར་ཏོ། ། ཞེས་པ་མི་སྲིད་དོ་སྙམ་པའི་བློ་སྔར་སྐྱེས་པ་ནི་དགག་



_200_ དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བྱའོ། ། དེ་འགོག་བྱེད། ཡང་ན་ནི་འཇིག་རྟེན་ན་དངོས་པོའི་ནུས་པ་ཤིན་ཏུ་
རྣམ་པར་བཀྲ་ཞིང་སྟོབས་དང་ལྡན་པ་ཞིག་སྣང་བས་ན། བྱེད་པ་པོ་དང་
མདའ་དག་གི་ནུས་པའི་ཁྱད་པར་ལས་དེ་འདྲ་བ་སྲིད་དོ། ། དེའི་དོན་བཤད་
པ་ནི། ཞེས་པ་འདི་ནི་རྒྱུ་སྟོབས་ཀྱིས། ། ལུས་མེད་རྒྱལ་བར་མི་རིགས་བློ། །
དེ་ལྟར་གྱུར་བཀག་དེ་ཡི་ཕྱིར། །འདི་འདྲ་དེ་ནི་བྱུང་བ་འགོག ། ཞེས་པ་
སྨོས་པ་ནི་བརྗོད་ཟིན་དེ་མ་ཐག་པའི་དཔེར་བརྗོད་པ་དེའོ། ། སྦྱོར་བའི་ཚུལ་
འདི་ནི་གོང་དུ་བཤད་པའི་དངོས་པོའི་ནུས་པ་རྣམ་པར་བཀྲ་བའི་རྒྱུའི་སྟོབས་
ཀྱིས། ལུས་མེད་དེ་ཉིད་འགྲོ་བ་ཀུན་ལས་རྒྱལ་བར་མི་རིགས་སོ་སྙམ་པའི་བློ་དེ་
ལྟར་དུ་གྱུར་ཟིན་པ་བཀག་པ་དེའི་ཕྱིར། སྦྱོར་བ་འདི་འདྲ་བ་དེ་ནི་བྱུང་བ་
འགོག་པ་ཞེས་བྱའོ། །
གཉིས་པ་ད་ལྟར་རམ་མངོན་འགྱུར་འགོག་པ་ནི། སྙན་སྒྲོགས་མ་དག་
ཅི་ཡི་ཕྱིར། ། རྣ་བ་ལ་ནི་ཨུཏྤལ་འཛུད། ། ལས་འདི་ལ་ནི་མིག་ཟུར་དག །
ཡོངས་རྫོགས་མིན་པར་སེམས་སམ་ཅི། ། ཀྱེ་སྙན་སྒྲོགས་མ་ཞེས་འབོད་ནས།
ཁྱོད་དགོས་པ་ཅི་ཡི་ཕྱིར་རྣ་བ་གཉིས་དག་ལ་ནི་མེ་ཏོག་ཨུཏྤལའི་ཕོན་པོར་
འཛུད་པར་བྱེད། གཞན་ཡིད་རབ་ཏུ་འཕྲོགས་པའི་ལས་ཀྱི་ཕྱིར་རོ་ཞེ་ན། དེ་
ལྟ་བུའི་ལས་འདི་ལ་ནི་ཁྱོད་ཀྱི་མིག་ཟུར་བལྟ་ན་སྡུག་པའི་རོལ་པ་ངག་གི་བྱ་བ་
ཡོངས་སུ་རྫོགས་པ་མིན་པ་སེམས་སམ་ཅི་ཞིག་གལ་ཏེ་དེའི་བྱ་བ་ཡོངས་སུ་
རྫོགས་པ་ན་ཨུཏྤལ་རྣ་རྒྱན་དུ་བྱས་པ་ལ་དགོས་པ་མེད་དོ། ། ཞེས་པའོ། །
དེའི་དོན་བཤད་པ་ནི། འགའ་ཞིག་དཀར་མིན་ཨུཏྤལ་ལ། ། རྣ་བར་བྱེད་ལ་
མཛའ་བོ་ཡིས། ། དེ་ལྟར་བསྟོད་པས་འགོག་བྱེད་པ། ། འདི་ནི་མངོན་གྱུར་
འགོག་པའོ། ། གཞོན་ནུ་མ་འགའ་ཞིག་དཀར་བ་མིན་པའི་ཨུཏྤལ་སྔོན་པོ་རྣ་
བའི་མཛེས་རྒྱན་དུ་བྱེད་པ་ལ། རང་གི་མཛའ་བོ་ཡི་ནི་ཚུལ་དེ་ལྟར་མིག་ཟུར་ལ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 201
བསྟོད་པའི་སྒོ་ནས། ཨུཏྤལ་རྣ་རྒྱན་དུ་མངོན་གྱུར་པ་སྟེ། ད་ལྟ་རྣ་བའི་རྒྱན་དུ་
བྱེད་བཞིན་པ་འགོག་པར་བྱེད་པའི་ཚུལ་འདི་ནི་མངོན་གྱུར་འགོག་པ་ཞེས་
བྱའོ། ། འདིའི་དཔེར་བརྗོད་གཞན་ཡང་། སྤྲིན་བཞོན་གྱི་རྟོགས་པ་བརྗོད་
པར། འདི་ཡི་ནུ་མ་རབ་མཛེས་པ། ། དོ་ཤལ་ཁུར་གྱིས་རབ་ཏུ་སྒྲིབས། །
མཛེས་སྡུག་སྒྲིབ་པར་བྱེད་པ་ཡི། ། ཤིན་ཏུ་མང་བའི་རྒྱན་གྱིས་ཅི། ། ཞེས་པ་
ཡང་ངོ་། །
གསུམ་པ་མ་འོངས་པའམ་འབྱུང་འགྱུར་འགོག་པ་ནི། ཇོ་བོ་བདེན་
པར་སྨྲ་འོ་བདག ། གཞན་དང་ཙུམྤ་ནས་འཕོས་པའི། ། རྒྱ་སྐྱེགས་ཀྱིས་
དམར་མིག་གིས་ནི། ། ནམ་ཡང་མཐོང་བར་འགྱུར་མ་ལགས། ། དགའ་མས་
རང་གི་བདག་པོ་ལ། ཀྱེ་ཇོ་བོ་ཞེས་བོད་ནས། ཁོ་མོ་གྱ་གྱུ་སྤངས་པའི་ཚིག་
གིས་བདེན་པར་སྨྲའོ། ། གསོན་ཅིག ། བདག་པོ་བུད་མེད་གཞན་དང་ཙུམ་
ན་སྟེ་འོ་བྱས་པ་ལས་མཆུ་སྒྲོས་རང་མདངས་འཕོས་པ་ལྟ་བུ། རྒྱ་སྐྱེགས་ཀྱིས་
བྱུགས་པ་ལྟར་དམར་བའི་ཆགས་མིག་གིས་ནི་བལྟ་བར་བྱས་ཀྱང་། ཁྱོད་ཀྱིས་
བདག་དུས་ནམ་ཡང་མཐོང་བར་འགྱུར་བ་མ་ལགས་ཏེ། དེ་ལྟ་བུའི་ཚུལ་ཁོ་
མོས་མི་བཟོད་པའི་རྐྱེན་བྱས་ནས་འཆི་བའི་གནས་སྐབས་ཐོབ་སྟེ་འཇིག་རྟེན་
གཞན་དུ་འགྲོ་བས་ན་ཁྱོད་ཀྱི་མཐོང་བྱ་མ་ཡིན་ནོ། ། ཞེས་པའོ། ། དེའི་དོན་
བཤད་པ་ནི། སྔར་ཉིད་ཤིན་ཏུ་ཁེངས་ལྡན་མས། ། ནམ་ཞིག་འདི་ཡི་གནོད་
པ་དག ། འབྱུང་བ་དེ་ལྟར་འགོག་བྱེད་པ། ། འདི་ནི་འབྱུང་འགྱུར་འགོག་
པའོ། ། སྔར་ཉིད་ལང་ཚོའི་དྲེགས་པས་རང་གི་བདག་པོ་ལ་ཡང་མི་དུད་པའི་
ཤིན་ཏུ་ཁེངས་པ་ལྡན་མས། ནམ་ཞིག་གི་ཚེ་བདག་པོ་འདི་ཡི་བུདམེད་གཞན་
དང་འགྲོགས་པ་ལས་རང་ལ་གནོད་པ་དག་འབྱུང་འགྱུར་དུ་ཡོད་པ་བདག་པོའི་
བྱ་བ་མ་འོངས་པ་ནི་དགག་བྱའོ། ། འགོག་བྱེད་མཐོང་བྱ་མ་ཡིན་པ་ལ་སོགས་



-
，
202 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པའི་སྒོ་ནས། དེ་ལྟར་དུ་འགོག་པར་བྱེད་པ་འདི་ལྟ་བུ་འབྱུང་འགྱུར་འགོག་པ་
ཞེས་བྱའོ། །
བཞི་པ་ཆོས་འགོག་པ་ནི། ལུས་ཕྲ་ཁྱོད་ཀྱི་ཡན་ལག་རྣམས། ། འཇམ་
པ་ཉིད་དུ་གནས་པ་རྫུན། ། གལ་ཏེ་བདེན་པར་འཇམ་པ་ན། ། གློ་བུར་དུ་
བདག་ཅི་ལ་གདུང་། ། ཀྱེ་ལུས་ཕྲ་མ་ཞེས་བོས་ནས། ཁྱོད་ཀྱི་ཡན་ལག་རྣམས་
ཀྱི་རེག་བྱ་པདྨ་གསར་བའི་འདབ་མ་ལྟར་འཇམ་ཞིང་མཉེན་པ་ཉིད་དུ་གནས་
སོ། ། འཇིག་རྟེན་ན་གཏམ་དུ་གྲགས་པ་ནི་ངེས་པར་རྫུན་པར་ཉིད་དེ། དེ་མ་
ཡིན་པར་གལ་ཏེ་བདེན་པར་འཇམ་པ་ན། རེག་པ་ཙམ་གྱིས་གློ་བུར་ཉིད་དུ་
བདག་ཡིད་མནལ་དུ་མི་གནས་པའི་གདུང་བ་དྲག་པོས་ཅི་ལ་གདུང་སྟེ་གདུང་
བརམི་རིགས་སོ། ། དེའི་དོན་བཤད་པ་ནི། གང་ཕྱིར་དེ་ལྟར་འདོད་ལྡན་
གྱིས། ། དེ་དང་འགལ་བའི་ཆོས་ཀྱིས་འདིར། ། ཞེས་པ་སྟེ། བུད་མེད་ལུས་
ནི་འཇམ་པ་དག ། འགོག་པ་འདི་ནི་ཆོས་འགོག་པའོ། ། དགོས་པ་གང་གི་
ཕྱིར་གོང་དུ་བསྟན་པའི་ཚུལ་དེ་ལྟར། འདོད་ལྡན་གྱི་སྐྱེ་བོ་འགའ་ཞིག་རེག་བྱ་
འཇམ་པའི་ཆོས་དེ་དང་འགལ་བ་ཆགས་པའི་གདུང་བ་དྲག་པོས་རྩུབ་མོར་
བསྒྲུབ་དེ་འདིར་འགོག་བྱེད་དུ་བྱས་ནས། དགག་བྱ་བུད་མེད་ཀྱི་ཡན་ལག་
འཇམ་པའི་ཆོས་འགོག་པར་བྱེད་པས་ན་ཆོས་འགོག་པ་ཞེས་བྱའོ། ། །
ལྔ་པ་ཆོས་ཅན་འགོག་པ་ནི། དེ་ནི་མཛེས་སམ་མ་ཡིན་ཞེས། ། རྣམ་
རིག་འདི་ནི་ཅི་ལས་སྐྱེས། ། དེར་ནི་འོད་ཙམ་གཡོ་བ་ཉིད། ། མཐོང་བར་
འགྱུར་གྱི་རྟེན་མ་ཡིན། ། གང་བརྗོད་པར་བྱ་བའི་ལང་ཚོ་མ་དེ་ནི་མཛེས་སམ་
མཛེས་པ་མ་ཡིན་ཞེས། རྣམ་པར་རིག་པ་འདི་ནི་ཅི་ལས་སྐྱེ་རིག་པ་མ་ཡིན་
ནོ། ། ཅིའི་ཕྱིར་ན། དེར་ནི་མཛེས་ཆོས་འོད་ཀྱི་ཕུང་པོ་ཙམ་ཞིག་གཡོ་བ་ཉིད་
མཐོང་བར་འགྱུར་གྱི། ཆོས་ཅན་མཛེས་མའི་ལུས་རྟེན་མཐོང་བ་མ་ཡིན་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 203
ནོ། ། ཞེས་པའོ། ། དེའི་དོན་བཤད་པ་ནི། གང་ཕྱིར་གཟུགས་ཅན་མའི་ངོ་
མཚར། ། བརྗོད་པ་འདོད་པས་འོད་ཅེས་པའི། ། ཆོས་འདི་ཁས་བླངས་ཆོས་
ཅན་དག ། འགོག་འདི་ཆོས་ཅན་འགོག་པའོ། ། གང་གི་ཕྱིར་གཟུགས་ཅན་
མ་སྟེ་མཛེས་མ་དེ་ཉིད་ཤིན་ཏུ་ངོ་མཚར་བའི་ཡོན་ཏན་བརྗོད་པར་འདོད་པས།
འོད་ཙམ་གཡོ་བ་ཉིད་མཐོང་མོད་ཅེས་པའི་མཛེས་ཆོས་ཀྱི་འོད་སྣང་བ་འདི་ཁས་
བླངས་ཤིང་ངོ་བསྟོད་ཕུལ་དུ་བྱུང་བའི་སྒོ་ནས་ཆོས་ཅན་མཛེས་མའི་ལུས་རྟེན་མ་
མཐོང་བའི་ཚུལ་གྱིས་འགོག་པ་འདི་ནི་ཆོས་ཅན་འགོག་པ་ཞེས་བྱའོ། ། དེ་ལྟ་
བུ་ཁོ་བོས་མགོན་པོ་བྱམས་པའི་བསྟོད་པ་དགའ་ལྡན་ལྷའི་ཤིང་རྟར། ལྷ་
གཅིག་ཁྱོད་དྲན་པ་ཉིད་དང་། ། མཚན་གྱི་སྒྲས་ཀྱང་མྱང་འདས་སུ། ། འདྲེན་
ན་གཟུགས་སྐུ་འགྲོ་དོན་ལ། ། འབྱོན་པས་འབད་པ་ཅི་ཞིག་བྱ། ། ཞེས་
པའོ། །
དྲུག་པ་རྒྱུའི་འགོག་པ་ནི། ཁྱོད་ཀྱི་མིག་དག་དམར་གྱུར་ཞིང་། ། མཆུ་
ཡི་ཡལ་འདབ་གཡོ་བ་དང་། ། སྨིན་མ་འཁྱོག་སྟེ་དེ་ལྟ་ནའང་། ། ཉེས་པ་མེད་
པས་བདག་མི་འཇིགས། ། ཀྱེ་མཛའ་བོ་ཁྱོད་ཀྱི་མིག་དག་དམར་པོར་འགྱུར་
ཞིང་། མཆུའི་ཡལ་འདབ་ཁྲིག་ཁྲིག་ཏུ་གཡོ་བ་དང་། སྨིན་མ་འཁྱོག་པོར་
བསྒྱུར་ཏེ་ཁྲོས་པར་གྱུར་པ་དེ་ལྟ་ནའང་། བདག་པོའི་བརྟུལ་ཞུགས་དང་ལྡན་
པའི་སེམས་གཙང་བས་ན། སྐྱེས་པ་གཞན་དང་འགྲོགས་པའི་གནོང་བག་དང་
ཉེས་པ་གང་ཡང་མེད་པས་བདག་མི་འཇིགས་སོ། ། ཞེས་པའོ། ། དེའི་དོན་
བཤད་པ་ནི། གང་ཕྱིར་མཛའ་མོ་མཁས་པ་ཡིས། ། འཇིགས་པ་ཡི་ནི་རྒྱུ་ཡི་
གཙོ། ། རང་གི་ཉེས་པ་འགོག་བྱེད་པ། ། འདི་དག་འདིར་ནི་རྒྱུ་འགོག་
པའོ། ། དགོས་པ་གང་གི་ཕྱིར་མཛའ་མོ་རང་གི་སྐྱོན་སྤང་བའི་ཐབས་དང་།
སྨྲ་བ་ལ་མཁས་པ་དེ་ཡིས། བདག་པོ་ཁྲོ་བའི་རྣམ་འགྱུར་དང་ལྡན་པ་ལ།



204 ་ དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འཇིགས་པའི་རྒྱུ་ཡི་གཙོ་བོར་གྱུར་པ་རང་གི་ཉེས་པའི་ཚུལ་འགོག་པར་བྱེད་པའི་
ཚིག་གི་སྦྱོར་བ་དག་ལ་འདིར་ནི་རྒྱུ་འགོག་པ་ཞེས་བྱའོ། ། །
བདུན་པ་འབྲས་བུ་འགོག་པ་ནི། མཛའ་བོ་དག་ནི་རིང་ན་གནས། །
ཆུ་འཛིན་བགྲོད་ལྡན་འདི་ནི་འོངས། ། ནི་ཙུ་ལ་ཡང་རྒྱས་པར་མཐོང་། །
བདག་ཤི་མིན་པ་འདི་ཅི་གང་། ། བྲལ་བས་ཉེན་པའི་ཤུགས་རིང་ཅན་མ་
འགའ་ཞིག་གིས་སྨྲས་པ། རང་གི་མཛའ་བོ་དག་ནི་དོན་སྒྲུབ་པའི་སླད་དུ་ཐག་
རིང་པོར་སོང་སྟེ་གནས་པ་དང་། ཆུ་འཛིན་སྔོན་པོར་ཆར་གྱི་ཟེགས་མ་ཅན་
ལང་ལོང་དུ་གཡོ་ཞིང་བགྲོད་པ་འདི་ནི་འགྲོ་འོང་བྱེད་པ་དང་། ཤིང་ནི་ཙུ་ལ་
མངོན་འདོད་ཀྱི་བསླབས་པའི་འཁྲིལ་བག་རྒྱས་པར་ཡང་མཐོང་བས། ཆགས་
པའི་གདོན་གྱིས་ཟིན་ནས། འཆི་བའི་རྒྱུའི་ཚོགས་པ་མི་ཉུང་བ་ཞིག་འཛོམ་
ཡང་། བདག་ཤི་བ་མིན་པ་འདི་ཅི་སྟེ། འཆི་བར་ཐང་བ་ལ་གདུང་བའི་རོ་ལ་
སྲེད་བཞིན་འཚོ་བ་ཉིད་དོ། ། ཞེས་པའོ། ། དེའི་དོན་བཤད་པ་ནི། དེ་རྒྱུ་ཆུ་
འཛིན་བགྲོད་པ་སོགས། ། མི་བཟད་པ་དག་ཉེར་བཀོད་ནས། ། འབྲས་བུ་
འཆི་བ་བཟློག་པའི་ཕྱིར། ། དེ་ནི་འབྲས་བུ་འགོག་པའོ། ། འཆི་བ་དེའི་རྒྱུ་ཆུ་
འཛིན་གྱི་བགྲོད་པ་དང་། ནི་ཙུ་ལ་རྒྱས་པ་དང་མཛའ་བོ་བྲལ་བ་ལ་སོགས་པ་
ཆགས་པའི་གདུང་བ་མི་བཟད་པ་དག་ཉེ་བར་བཀོད་ནས། རྒྱུ་ཡོད་ཀྱང་
འབྲས་བུ་འཆི་བ་བཟློག་པའམ་འགོག་པའི་ཕྱིར། དེ་འདྲ་བ་ནི་འབྲས་བུ་
འགོག་པའོ། ། ཀུ་ན་ལའི་རྟོགས་པ་བརྗོད་པར། ། གང་དུ་གཟུགས་འདི་མི་
བཟད་ལོང་འདི་གར། ། འབྱོར་དེ་གང་དུ་གང་དེ་སྐབས་ངན་འདི། ། བདག་
སྙིངམི་འགས་འདི་ལ་སུ་ཞིག་གིས། ། རྡོ་རྗེའི་མན་ངག་བྱིན་ནམ་ཡོངས་མི་
ཤེས། ། ཞེས་པའང་འབྲས་བུ་འགོག་པའི་རྒྱན་ནོ། །
བརྒྱད་པ་རྗེས་གནང་འགོག་པ་ནི། གལ་ཏེ་གཤེགས་ན་གཤེགས་པར་



-
-
--
སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། _205
མཛོད། ། ཁྱོད་ཀྱི་བགྲོད་པས་བདག་ལ་ནི། ། གདུང་བ་ཡུན་རིང་འབྱུང་མི་
འགྱུར། ། འདི་ལ་ཁྱོད་ནི་དོགས་མི་འཚལ། ། ཀྱེ་བདག་པོ་ཁྱོད་གལ་ཏེ་
གཤེགས་ན་གཤེགས་པར་མཛོད་ཅིག ཁྱོད་ཀྱི་ཡུལ་གཞན་དུ་བགྲོད་པས་
བདག་ལ་ནི་གདུང་བའི་ཚོར་བ་དྲག་པོ་ཡུན་རིང་དུ་འབྱུང་བར་མི་འགྱུར་ཏེ།
བྲལ་བ་དེ་མ་ཐག་ཏུ་ཁོ་མོ་གདོན་མི་ཟ་བར་འཆི་བར་འགྱུར་བ་འདི་ལ་ཁྱོད་ཀྱི་ཐེ་
ཚོམ་གྱི་དོགས་པ་མི་འཚལ་ལོ་ཞེས་པའོ། ། དེའི་དོན་བཤད་པ་ནི། ཞེས་པ་
འཆི་བ་གསལ་བྱེད་པས། ། རྗེས་གནང་ཉིད་ཀྱི་སྒོ་ནས་ནི། ། མཛའ་བོའི་
བགྲོད་པ་འགོག་བྱེད་པ། ། དེ་ནི་རྗེས་གནང་འགོག་པའོ། ། ཞེས་སྨོས་པ་ནི་
གོང་དུ་བསྟན་པའི་དཔེར་བརྗོད་པ་དེའོ། ། གདུང་བ་ཡིན་རིང་འབྱུང་མི་
འགྱུར་ཅེས་པ་དགའ་མ་རང་ཉིད་འཆི་བ་གསལ་བར་བྱེད་པའི་ཚིག་དང་།
གལ་ཏེ་གཤེགས་ན་གཤེགས་པར་མཛོད། ཅེས་བདག་པོ་འགྲོ་བ་ལ་རྗེས་སུ་
གནང་བའི་ཚུལ་ཉིད་ཀྱི་སྒོ་ནས། མཛའ་བོའི་བགྲོད་པ་འགོག་པར་བྱེད་པའི་
སྦྱོར་བ་དེ་ལྟ་བུ་ནི་རྗེས་གནང་འགོག་པ་ཞེས་བྱའོ། །
དགུ་པ་དབང་གིས་འགོག་པ་ནི། ནོར་ནི་མང་པོ་རྙེད་འགྱུར་ཞིང་། །
ལམ་དུ་ཡང་ནི་བདེ་ཞིང་དགེ། ། བདག་སྲོག་ལ་ཡང་ཐེ་ཚོམ་མེད། ། འོན་
ཀྱང་མཛའ་བོ་འགྲོ་མི་བྱ། ། ཀྱེ་མཛའ་བོ་ཁྱོད་བྱེས་སུ་སོང་བ་ན། འདོད་བྱར་
གྱུར་པའི་ནོར་གྱི་རིགས་ནི་མང་པོ་རྙེད་པར་འགྱུར་ཞིང་། ལམ་དུ་ཡང་ནི་བར་
ཆད་མེད་པར་བགྲོད་པ་བདེ་ཞིང་འབྱོར་བ་གྱ་ནོམ་པ་དང་བཅས་ཡུལ་དུ་དགེ་
བར་འཁོར་བ་དེ་སྲིད་དུ། གཞིའམ་ཁྱིམ་དུ་བདག་གི་སྲོག་ལ་ཡང་འགལ་རྐྱེན་
གྱི་དོགས་པ་མེད་པས་འཚོ་བ་བརྟན་པར་ཐེ་ཚོམ་མེད་མོད། འོན་ཀྱང་མཛའ་
བོ་འགྲོ་བར་མི་བྱའོ་ཞེས་པའོ། ། དེའི་དོན་བཤད་པ་ནི། མཛའ་བོ་འགྲོ་བར་
སྦྱོར་བ་ཡིས། ། རྒྱུ་རྣམས་དག་ནི་རབ་བཤད་ནས། ། དབང་ཉིད་ཀྱིས་ནི་དེ་



206 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འགོག་པ། ། འདི་འདྲ་དབང་གིས་འགོག་པའོ། ། ནོར་རྙེད་པ་དང་། ལམ་
བདེ་ཞིང་དགེ་བར་འཁོར་བ་དང་། དགའ་མ་རང་ཉིད་ཀྱང་འཚོ་བ་བརྟན་པ་
ལ་སོགས། མཛའ་བོ་རྗེས་སུ་འགྲོ་བ་ལ་མཐུན་པར་སྦྱོར་བའི་རྒྱུ་མང་པོ་རྣམས་
དག་རབ་ཏུ་བཤད་ནས། འོན་ཀྱང་མ་འགྲོ་ཞིག་ཅེས་རང་དབང་ཉིད་ཀྱི་སྒོ་
ནས་མཛའ་བོ་འགྲོ་བ་དེ་འགོག་པར་བྱེད་པའི་ཚུལ་འདི་འདྲ་བ་ནི་དབང་གིས་
འགོག་པ་ཞེས་བྱའོ། ། སྐབས་འདིར་དཔང་ལོ་དང་། འཇམ་དབྱངས་ཁ་ཆེའི་
འགྲེལ་པར་བདག་སྲོག་ལ་ཡང་ཐེ་ཚོམ་ཞེས་པ། མཛའ་མོ་འཆི་བ་ལ་འབྲུ་
འགྲེལ་མཛད་ཀྱང་། དེ་ནི་འགྲོ་བ་ལ་མཐུན་པར་སྦྱོར་བའི་རྒྱུ་མ་ཡིན་ཞིང་།
འོན་ཀྱང་ཞེས་སྨོས་པ་ཡང་དགོས་མེད་དུ་ཐལ་བའི་སྐྱོན་དང་། སྣར་ཐང་པ་
སངྒྷ་ཤྲཱིས། བདག་སྲོག་ཅེས་པ་བདག་པོའི་སྲོག་འབྲེལ་བ་མཛད་པ་ནི་གཞུང་
དོན་དང་མ་འབྲེལ་ཞིང། འཁྱོག་བཤད་དུ་མངོན་ནོ། །
བཅུ་པ་མ་གུས་པས་འགོག་པ་ནི། བདག་ནི་གསོན་རེ་སྟོབས་དང་
ལྡན། ། ནོར་གྱི་བསམ་པ་སྟོབས་ལྡན་མིན། ། མཛའ་བོ་ གཤེགས་ སམ་
བཞུགས་ལགས་སམ། ། རང་གི་གནས་སྐབས་སྨོས་པ་ལགས། ། ཁོ་མོ་བདག་
ནི་ཁྱོད་དང་ལྷན་ཅིག་ཏུ་ཡུན་རིང་འགྲོགས་པ་ལ་དགའ་བས རང་རེ་ཁྱོ་ཤུག་
གཉིས་ཀ་གསོན་དུ་རེ་བའི་བསམ་པ་ཁོ་ན་སྟོབས་དང་ལྡན་གྱི། ཟང་ཟིང་ནོར་
གྱི་བསམ་པ་སྟོབས་དང་ལྡན་པ་ནི་མིན་ནོ། ། དེ་བས་མཛའ་བོ་ཁྱོད་ནི་ཕྱོགས་
སུ་གཤེགས་སམ་བཞུགས་པ་ལགས་སམ་ཅི་ལྟར་མཛད་པ་ཁྱེད་རང་ཤེས་ཀྱི།
བདག་རང་གི་བསམ་པའི་གནས་སྐབས་དྲང་པོར་སྨོས་པ་ཙམ་ལགས་སོ་ཞེས་
པའོ། ། དེའི་དོན་བཤད་པ་ནི། གང་ཕྱིར་འདི་ནི་ཆགས་ལྡན་མས། ། མ་
གུས་བཞིན་དུ་ཚིག་སྦྱར་ནས། ། མཛའ་བོའི་བགྲོད་པ་འགོག་བྱེད་པ། ། འདི་
ནི་མ་གུས་འགོག་པའོ། ། དགོས་པ་གང་གི་ཕྱིར་ཚིག་གི་སྦྱོར་བ་འདིར་ནི་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 207 །
ཆགས་ལྡན་ མས་ རང་ གི་ བདག་ པོ་ ཡུལ་ གཞན་ དུ་ འགྲོ་བར་ རྩོམ་ པ་ ལ།
གཤེགས་སམ་བཞུགས་སམ་ཞེས་ཤིན་ཏུ་མ་རངས་པ་དང་མ་གུས་བཞིན་དུ་དེ་ལྟ་
བུའི་ཚིག་སྦྱར་ནས། མཛའ་བོའི་བགྲོད་པ་འགོག་པར་བྱེད་པའི་ཚུལ་འདི་ནི་
མ་གུས་པས་འགོག་པ་ཞེས་བྱའོ། ། །
བཅུ་གཅིག་པ་ཤིས་བརྗོད་ཀྱི་འགོག་པ་ནི། མཛའ་བོ་གལ་ཏེ་གཤེགས་
ན་བཞུད། ། ཁྱོད་ཀྱི་ལམ་ནི་ཤིས་གྱུར་ཅིག ། གང་དུ་ཁྱོད་ནི་གཤེགས་པ་
དེར། ། བདག་ཀྱང་སྐྱེ་བ་ཉིད་གྱུར་ཅིག ། ། ཀྱེ་མཛའ་བོ་གལ་ཏེ་ངེས་པར་
གཤེགས་ན་མྱུར་དུ་བཞུད་ཅིག ཁྱོད་ཀྱི་བཞུད་པའི་ལམ་གང་ཡིན་པ་དེ་ནི་
གེགས་མེད་ཤིས་པར་ཡང་གྱུར་ཅིག ཁོ་མོ་ཁྱོད་དང་བྲལ་བའི་ཉེན་དེ་འཆི་
བར་གདོན་མི་ཟ་ལ། ཤི་བ་དེ་མ་ཐག་ཏུ་ཡུལ་ཕྱོགས་གང་དུ་ཁྱོད་ནི་གཤེགས་
པའི་ས་དེར། བདག་ཀྱང་ཅི་ནས་སྐྱེ་བ་ཉིད་དུ་གྱུར་ཅིག དེའི་དོན་བཤད་པ་
ནི། དེ་ལྟར་ཤིས་བརྗོད་ལམ་གྱི་གང་། ། རང་གི་གནས་སྐབས་གསལ་བྱེད་
པས། ། མཛའ་བོའི་བགྲོད་པ་འགོག་བྱེད་པ། ། འདི་ནི་ཤིས་བརྗོད་ཀྱིས་
འགོག་པའོ། ། གོང་དུ་བསྟན་པའི་ཚུལ་དེ་ལྟར་བདག་པོ་འགྲོ་བ་ཤིས་པ་བརྗོད་
པའི་ལུགས་སམ་ལམ་གྱི་སྒོ་ནས། དོན་གང་གི་ཕྱིར། སྐྱེ་བར་གྱུར་ཅིག་ཅེས་
དགའ་མ་རང་གི་འཆི་བའི་ གནས་ སྐབས་ གསལ་བར་བྱེད་ པའི་ ཚིག་ གིས།
མཛའ་བོའི་བགྲོད་པ་འགོག་པར་བྱེད་པའི་སྦྱོར་བ་འདི་ནི་ཤིས་བརྗོད་ཀྱི་འགོག་
པ་ཞེས་བྱའོ། །
བཅུ་གཉིས་པ་རྩུབ་མོའི་འགོག་པ་ནི། གལ་ཏེ་ཁྱོད་འགྲོ་བདེན་ཉིད་
ན། ། ཁྱོད་ཀྱིས་གཞན་པ་འགའ་ཞིག་ཚོལ། ། བདག་ནི་གླགས་འཚོལ་འཆི་བ་
ཡིས། ། དེ་རང་ཉིད་དུ་འགོག་པར་འགྱུར། ། གལ་ཏེ་མཛའ་བོ་ཡུལ་གཞན་དུ་
འགྲོ་བ་བདེན་ངེས་པ་ཉིད་ཡིན་ན། ཁྱོད་ཀྱིས་བདག་ལས་གཞན་པའི་དགའ་



208 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
མ་འགའ་ཞིག་ཚོལ་ཅིག བདག་ནི་བྲལ་བའི་བཟོད་པར་དཀའ་བ་འདོད་པའི་
ཟུག་རྔུ་དྲག་པོའི་གདོན་གྱིས་སྲོག་ལ་གླགས་འཚོལ་བར་བྱེད་པས་ན། འཆི་
བའི་འཇིགས་པ་འདི་ཡིས་དུས་དེ་རིང་ཉིད་དུ་གསོན་པའི་གནས་སྐབས་འགོག་
པར་འགྱུར་རོ། ། ཞེས་པའོ། ། དེའི་དོན་བཤད་པ་ནི། གང་ཕྱིར་མཛའ་
བོའི་དབང་གྱུར་མས། ། མཛའ་བོའི་བགྲོད་པ་འགོག་བྱེད་པ། ། ཚིག་རྩུབ་ཡི་
གེ་སྔོན་འགྲོ་ཅན། ། དེ་ནི་རྩུབ་མོས་འགོག་པའོ། ། གང་གི་ཕྱིར། རང་གི་
བདག་པོ་ལ་ཤིན་ཏུ་མཛའ་བོའི་དབང་དུ་གྱུར་པའི་དགའ་མས་མཛའ་བོའི་
བགྲོད་པ་འགོག་པར་བྱེད་པ་ལ། གཞན་པ་ཚོལ་ཅིག་ཅེས་ཚིག་རྩུབ་ཀྱི་ཡི་གེ་
སྔོན་དུ་འགྲོ་བ་ཅན་གྱི་སྦྱོར་བ་དེ་ལྟ་བུ་ནི་རྩུབ་མོས་འགོག་པ་ཞེས་བྱའོ། །
བཅུ་གསུམ་པ་གྲོགས་ཀྱིས་འགོག་པ་ནི། གལ་ཏེ་གཤེགས་ན་མྱུར་དུ་
བཞུད། ། ཕྱི་ནས་གཉེན་འདུན་འཁྲུགས་པའི་ཁས། ། བསྒྲགས་པའི་ཆོ་ངེས་
འགྲོ་བ་ཡི། ། གེགས་གྱུར་ཁྱོད་ཀྱི་རྣ་བར་འོང་། ། མཛའ་བོ་ཁྱོད་གལ་ཏེ་
གཤེགས་པར་མཛད་ན་གྲོས་མེད་གློ་བུར་དུ་མྱུར་བར་བཞུད་ཅིག ཕྱི་ནས་
གཤེགས་པར་བརྩམས་ན། ཁྱོད་འགྲོ་བར་ཤེས་པའི་སྡུག་བསྔལ་གྱི་ནད་དྲག་
པོས་བཏབ་སྟེ་བདག་འཆི་བར་འགྱུར་ལ། དེ་ལྟར་ན་བདག་གི་གཉེན་འདུན་
རྣམས་སེམས་མྱ་ངན་གྱིས་འཁྲུགས་པའི་དོན་ཁ་ནས་བསྒྲགས་པའི་ངུད་མོའི་
སྐད་དང་ཆོ་ངེ་ཆེན་པོ། བྱེས་སུ་འགྲོ་བའི་ལམ་གེགས་སུ་གྱུར་པ་ཞིག་ཁྱོད་ཀྱི་རྣ་
བར་འོང་ངེས་ཏེ། དེ་དུས་ཁྱོད་ཀྱི་བགྲོད་པའི་བྱ་བ་ཐུབ་པ་མ་ཡིན་ནོ། ། ཞེས་
པའོ། ། དེའི་དོན་བཤད་པ་ནི། གང་ཕྱིར་འདི་ནི་མཐའ་གཅིག་ཏུ། །
ཆགས་མས་ གྲོགས་ ཉིད་བྱེད་ པ་ཡིས། ། མཛའ་བོའི་བགྲོད་པ་འགོག་ པ་
འདི། ། གྲོགས་ཉིད་ཀྱིས་ནི་འགོག་པའོ། ། དགོས་པ་གང་གི་ཕྱིར་སྦྱོར་བ་འདི་
ནི་རང་གི་བདག་པོ་ལ་མཐའ་གཅིག་ཏུ་ཆགས་ལྡན་མ་དེ་ཡིས། མྱུར་དུ་བཞུད་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 209
ཅིག་ཅེས་འགྲོ་བ་ལ་གྲོགས་བྱེད་པ་སྐད་ཀྱི་ཚིག་གི་སྒོ་ནས། མཛའ་བོའི་བགྲོད་
པ་འགོག་པར་བྱེད་པའི་ཚུལ་འདི་ལྟ་བུ་ནི་གྲོགས་ཀྱིས་འགོག་པ་ཞེས་བྱའོ། །
བཅུ་བཞི་པ་འབད་པས་འགོག་པ་ནི། བཞུད་ཅེས་ཁྱོད་དགེས་བརྗོད་
འདོད་ཀྱང་། ། བདག་ཉིད་དགའ་བར་བྱེད་པའི་ཚིག ། མ་གཤེགས་ཞེས་པ་
ཁ་ནས་ནི། ། བྱུང་བར་གྱུར་ལ་བདག་ཅི་བྱེད། ། ཀྭ་ཡེ་མཛའ་བོ་གཤེགས་པ་
ཁོ་ནར་བཞེད་པ་ལ། བཞུད་ཅིག་ཅེས་ཁྱོད་དགོས་པའི་གཏམ་ཞིག་བརྗོད་པར་
འདོད་ཀྱང་། ཁོ་མོ་བདག་ཉིད་དགའ་བར་བྱེད་པའི་ཚིག་མ་གཤེགས་ཞེས་པ་
རང་གི་ཞེ་འདོད་དང་མཚུངས་པར་ཁ་ནས་རང་དབང་མེད་དུ་བྱུང་བར་གྱུར་པ་
འདི་ལ། སླར་བདག་གིས་ཅི་ཞིན་བྱེད་དེ་ཐབས་གང་ཡང་བྱར་མེད་དོ། །
ཞེས་པའོ། ། འདིའི་དོན་བཤད་པ་ནི། མི་འདོད་དངོས་ལ་འབད་བྱས་
པས། ། འབྲས་བུ་ཕྱིན་ཅི་ལོག་བསྐྱེད་པའི། ། དོན་མེད་ཉེ་བར་བསྟན་པའི་
ཕྱིར། ། དེ་ནི་འབད་པས་འགོག་པའོ། ། མི་འདོད་པའི་དངོས་པོ་ནི་མཛའ་བོ་
འགྲོ་པར་བཞེད་པ་དེ་ལ་བཞུད་ཅིག་ཅེས་བརྗོད་པར་འདོད་ཀྱང་ཞེས་འབད་
པར་བྱས་པས། དེའི་འབྲས་བུ་ཕྱིན་ཅི་ལོག་པ་ལྟ་བུར་གྱུར་པ་སྟེ། དགའ་མ་
རང་ཉིད་ཀྱི་འདོད་པའི་དངོས་པོ་བསྐྱེད་པར་བྱེད་པས་ན། མི་འདོད་པའི་
དངོས་པོ་ལ་འབད་པ་དེ་དོན་མེད་དུ་ཉེ་བར་བསྟན་པའི་ཕྱིར། སྦྱོར་བའི་ཚུལ་
དེ་ནི་འབད་པས་འགོག་པ་ཞེས་བྱའོ། ། །
བཅོ་ལྔ་པ་གཞན་དབང་གིས་འགོག་པ་ནི། སྐད་ཅིག་ལྟ་ལ་གེགས་བྱེད་
པའི། ། རྫི་མ་བསྐྱོད་པ་ལ་ཁྲོ་བ། ། ཁྱོད་ཀྱིས་མཛའ་ལ་འགྲོ་བ་སྨོས། །
བདག་ནི་དེ་ཡི་འདོད་པ་འདོད། ། བདག་པོ་ཡུལ་གཞན་དུ་འགྲོ་བས་ཐོང་ཅིག་
ཅེ་ན། དེ་ནི་བདག་ལ་སྨྲས་ཀྱང་དོན་མེད་ཀྱི། ཁྱོད་ལ་ཁོར་མོ་ཡུག་ཏུ་ལྟ་བར་
འདོད་ལ་སྐད་ཅིག་ཙམ་རེས་གེགས་དང་བར་ཆད་བྱེད་པའི་མིག་གི་རྫི་མ་བསྐྱོད་



210_ དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པ་ལ་ཡང་འཁོན་འཛིན་གྱིས་ཁྲོ་ཞིང་སྡང་བ། ཁོང་ནས་ཤིན་ཏུ་མཛའ་བ་ཞིག་
འདུག་པ་འདི་ལ་ཁྱོད་ཀྱི་འགྲོ་བའི་ཚུལ་སྨྲོས་ཤིག ཁོ་མོ་བདག་ཉིད་ཀྱང་ནི་
མཛའབ་གང་ཡིན་པ་དེ་མི་འདོད་པ་ཇི་ལྟ་བ་བཞིན་འདོད་དེ། དེ་བས་ན་
མཛའབ་དེས་བཏང་ན་བདག་གིས་ཀྱང་གཏོང་བར་བགྱིད་དོ་ཞེས་པའོ། །
དེའི་དོན་བཤད་པ་ནི། གང་ཕྱིར་མཛའ་བའི་གཞན་དབང་མས། ། དོན་འདི་
ཉེ་བར་གསལ་བྱས་ནས། ། མཛའ་བའི་བགྲོད་པ་འགོག་བྱེད་པ། ། འདི་ནི་
གཞན་དབང་འགོག་པའོ། ། གང་གི་ཕྱིར་ཤིན་ཏུ་མཛའ་བའི་གཞན་དབང་དུ་
གྱུར་དགའ་མ་དེ་ཡི་ཁོང་ནས་མཛའ་བའི་དོན་འདི་ཉེ་བར་གསལ་བར་བྱས་པའི་
ཚིག་གི་སྒོ་ནས། རང་གི་མཛའ་བོའི་བགྲོད་པ་འགོག་པར་བྱེད་པའི་ཚིག་སྦྱོར་
འདི་ལྟ་བུ་ནི་གཞན་དབང་གིས་འགོག་པ་ཞེས་བྱའོ། །
བཅུ་དྲུག་པ་ཐབས་ཀྱི་འགོག་པ་ནི། མགོན་པོ་བྲལ་བ་བཟོད་པར་
བགྱི། ། གང་གིས་མིག་བསྒོས་དག་ལ་ནི། ། འདོད་པའི་བསྙེན་དུ་མི་མཐོང་
བའི། ། མཐོང་མིན་མིག་སྨན་བདག་ལ་སྩོལ། ། མགོན་པོ་ཞེས་རང་གི་བདག་
པོ་ལ་བོད་ནས། ཁྱོད་ཅི་སྟེ་ཡུལ་གཞན་དུ་འགྲོ་བར་བྱེད་ན། ཁྱོད་དང་བྲལ་
བའི་སྡུག་བསྔལ་ཙམ་ནི་ཁོ་མོས་བཟོད་པར་བགྱི་སྟེ། བྲལ་མ་ཐག་འདོད་པའི་
མདའ་ལྔ་བསྣུན་པའི་སྟོབས་ཀྱིས་བདག་སྲོག་འཕྲོག་པར་འགྱུར་བ་འདི་བཟོད་
པར་མི་ནུས་པས། རྫས་ཀྱི་ཁྱད་པར་གང་གིས་མིག་ལ་བསྒོས་ཤིང་བྱུགས་པ་
ཙམ་ན། བདག་ལ་ཡིད་སྲུབས་འདོད་པའི་ལྷས་མདའ་བསྣུན་དུ་མི་མཐོང་པའི་
ནུས་པ་དང་ལྡན་པ། མཐོང་མིན་ཏེ་མི་སྣང་བའི་མིག་སྨན་ཞིག་བདག་ལ་ངེས་
པར་སྩོལ་ཅིག ། ཅེས་པའོ། ། དེའི་དོན་བཤད་པ་ནི། འཚོ་བའི་ཐབས་ཀྱི་
དཀའ་བ་དག ། ཉེ་བར་བཀོད་ནས་བདག་པོ་ནི། ། འགྲོ་བ་འགོག་པར་བྱེད་
པའི་ཕྱིར། ། འདི་འདྲ་ཐབས་ཀྱིས་འགོག་པར་བརྗོད། ། དགའ་མ་རང་ཉིད་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། _211
མཛའ་བོ་དང་བྲལ་བ་ལས་འདོད་པའི་གདུང་བས་འཆི་བ་གཞིར་བཅས་ཏེ།
སྲོག་འཚོལ་བའི་ཐབས་ཤིན་ཏུ་རྙེད་དཀའ་བ། མི་སྣང་བའི་མིག་སྨན་ཞིག་
ལོངས་ཤིག ཅེས་ཐབས་མཁས་ཀྱི་ཚིག་ཉེ་བར་བཀོད་ནས། བདག་པོའི་འགྲོ་
བ་འགོག་པའི་ཕྱིར་སྦྱོར་ཚུལ་འདི་འདྲ་བ་ནི་ཐབས་ཀྱིས་འགོག་པ་ཞེས་བྱ་བར་
བརྗོད་དོ། །
བཅུ་བདུན་པ་ཁྲོ་བས་འགོག་པ་ནི། ཇོ་བོ་ཁྱོད་ཀྱི་ཞལ་ནས་ཚིག །
བདག་འགྲོ་ཞེས་པ་ངེས་པར་བྱུང་། ། མཛའ་བ་དམན་པ་ཁྱོད་ཀྱིས་ད། ། མ་
ཕྱིན་ན་ཡང་བདག་ལ་ཅི། ། ཇོ་བོ་ཞེས་པ་བདག་པོ་ལ་བོད་ནས། ཁྱོད་ཀྱི་ཞལ་
ནས་མི་འོས་པའི་ཚིག མཛའ་བོ་བདག་ནི་ཕྱོགས་སུ་འགྲོའོ་ཞེས་པ་འདི་ངེས་
པར་བྱུང་ཟིན་མོད། དེ་ལྟ་ན་ཁོ་མོ་བོར་ནས། འགྲོ་ཡོད་པའི་མཛའ་བ་དམན་
ཞིང་སྙིང་རིང་བ་ཁྱོད་ཀྱིས་ད་ནི་མ་ཕྱིན་པར་བསྡད་ན་ཡང་བདག་ལ་ཅི་ཞིག་སྟེ།
ཕྱིན་པ་དང་མ་ཕྱིན་པ་ལ་ཁྱད་པར་མེད་དོ། ། ཞེས་པའོ། དེའི་དོན་བཤད་པ་
ནི། མཛའ་བ་རྒྱས་པས་མ་བསྡམས་པའི། ། བདག་ཉིད་ཁྲོ་བས་མཛའ་བོ་
ཡི། ། འགྲོ་བ་རྩོམ་པ་བཟློག་པ་གང་། ། དེ་ནི་ཁྲོ་བས་འགོག་པའོ། ། མཛའ་
བ་ཤིན་ཏུ་རྒྱས་ཆེས་པས་དབང་བོ་མ་བསྡམས་པའི་བདག་ཉིད་མ་དེ་ཡིས།
བདག་པོ་འགྲོ་ཞེས་བརྗོད་པ་ལ་ཁོང་ཁྲོ་དང་། ཀོ་ལོང་གི་ཚིག་དྲག་པོ་འཕངས་
པ་སོགས་ཤིན་ཏུ་ཁྲོ་བའི་སྒོ་ནས། མཛའ་བོ་འགྲོ་བར་རྩོམ་པ་བཟློག་པའམ་
འགོག་པའི་ཚིག་སྦྱོར་གང་དེ་ནི་ཁྲོ་བས་འགོག་པ་ཞེས་བྱའོ། ། །
བཅོ་བརྒྱད་པ་མྱ་ངན་གྱིས་འགོག་པ་ནི། མ་བསྣོམས་བུ་མོའི་རྣ་བ་
ལ། ། མ་བྱས་ཆང་ལ་མ་བཏབ་པར། ། ཁྱོད་ཀྱི་དགྲ་ཡི་རྫིང་ཉིད་དུ། །
ཨུཏྤལ་སྔོན་པོ་ཟེགས་པར་གྱུར། ། གང་ལ་ཤིན་ཏུ་ཞིམ་པའི་དྲི་ལྡན་པ་དེ་ནི་མ་
བསྣོམས་ཏེ་བསྣམ་མཁན་ཡང་མ་བྱུང་ལ། བུ་མོ་གཞོན་ནུ་མ་རྣམས་ཀྱི་རྣ་བའི་



212 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
མཛེས་རྒྱན་དུ་ཡང་མ་བྱས་ཤིང་། ཁ་དོག་དང་དྲི་བཟང་བའི་ཆེད་དུ་ཆང་ལ་
ཡང་མ་བཏབ་པར། རྒྱལ་པོ་ཁྱོད་ཀྱི་དགྲ་ཟླའི་རྫིང་བུ་ཉིད་དུ་སྐྱེས་པའི་མེ་ཏོག་
ཨུཏྤལ་སྔོན་པོ་རྣམས་ནི་དོན་མེད་དུ་ཟེགས་པར་གྱུར་ཏོ་ཞེས་པའོ། ། དེའི་དོན་
བཤད་པ་ནི། མྱ་ངན་བཅས་ཤིང་ཨུཏྤ་ལ། ། དེ་འོས་ལས་ནི་བཟློག་བྱས་
ནས། ། མྱ་ངན་འོས་པའི་སྐབས་སྟོན་ཕྱིར། ། འདི་ནི་མྱ་ངན་གྱིས་འགོག་
པའོ། ། ལོངས་སྤྱོད་ཀྱི་ཡུལ་དུ་མ་གྱུར་པར། དགྲའི་རྫིང་དུ་ཟེགས་པར་གྱུར་
ཞེས། སྙིང་རྗེ་བའམ་མྱ་ངན་གྱི་ཚིག་དང་བཅས་ཏེ། ཨུཏྤལ་དེ་ཉིད་བསྣམ་པ་
ལ་སོགས་པ་འོས་པའི་བྱ་བ་ལས་ནི་བཟློག་པར་བྱས་ནས། མྱ་ངན་འོས་པ་སྙིང་
རྗེ་བའི་གཞིའི་སྐབས་བརྗོད་པའི་ཕྱིར། སྦྱོར་བ་འདི་ནི་མྱ་ངན་གྱིས་འགོག་པ་
ཞེས་བྱའོ། ། འདིར་དྲི་བསྣམ་པ་དང་། སྣ་རྒྱུན་དུ་བྱེད་པ་དང་། ཆང་ལ་
འདེབས་པ་ལ་སོགས་ཨུཏྤལའི་བྱ་བ་རྣམས་ནི་དགག་བྱ་ཡིན་ནོ། ། ཟེགས་པར་
གྱུར་ཅེས་པའི་མྱ་ངན་གྱི་ཚིག་ནི་འགོག་བྱེད་ཡིན་ཞིང་། རྒྱལ་པོའི་དཔུང་གིས་
གཞན་སྡེ་མ་ལུས་པ་བཅོམ་པ་ཤུལ་ལ་སྟོན་པས་ན་དགོངས་པ་ཅན་གྱི་རྒྱན་ཡང་
ཡིན་ནོ། ། འདི་དཀའ་གནས་སུ་བྱེད་པས་དཔེར་བརྗོད་ན། རྒྱལ་ཁྱོད་སྙིང་
རྗེ་ཟེགས་པའི་མེས། ། འཚིག་པའི་ལུས་མེད་མེ་ཏོག་མདའ། ། འགྲོ་ཡིད་མ་
རྨས་སྲིད་གསུམ་ལས། ། མ་རྒྱལ་བ་ནི་སྐལ་བར་གྱུར། ། ཞེས་པའོ། །
བཅུ་དགུ་པ་འགྱོད་པས་འགོག་པ་ནི། དོན་འདི་འགའ་ཡང་ཚོགས་མ་
བྱས། ། རིག་པ་འགའ་ཡང་མ་བསྒྲུབས་ཕྱིར། ། དཀའ་ཐུབ་འགའ་ཡང་མ་
བསགས་པ། ། ན་ཚོད་མཐའ་དག་སོང་བར་གྱུར། ། རང་གཞན་གྱི་དོན་ནི་
མཆོད་པ་དང་སྦྱིན་པ་ལ་སོགས་པ་བསོད་ནམས་ཀྱི་ཚོགས་འགའ་ཡང་མ་བྱས་ལ།
རིག་པའི་གནས་ཆེ་བ་ལྔ་དང་། ཆུང་བ་ལྔ་ལ་སོགས་པ་འགའ་ཡང་མ་བསྒྲུབས་
ཏེ། སྦྱང་བ་དང་མཁས་པར་མ་བྱས་ཤིང་། དཀའ་ཐུབ་དང་བསམ་གཏན་ལ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། _213
མཉམ་པར་བཞག་པའི་ཡེ་ཤེས་ཀྱི་ཚོགས་འགའ་ཡང་མ་བསགས་པར། ད་ནི་
བྱིས་པ་དང་། གཞོན་ནུ་དང་། དར་བབས་དང་རྒས་པ་ལ་སོགས་པའི་ན་ཚོད་
ཀྱི་མཐའ་ལ་འཇུག་པ་ཉིད་དུ་སོང་བར་གྱུར་ཏེ། ལྔ་པའི་གནས་སྐབས་འཆི་བ་
ལ་ཉེ་བས་ན། དལ་འབྱོར་དོན་མེད་དུ་སོང་ངོ་། ། ཞེས་པའོ། ། དེའི་དོན་
བཤད་པ་ནི། གང་ཕྱིར་འདི་ནི་ཚེ་སོང་བས། ། དོན་བསྒྲུབ་ལ་སོགས་འགོག་
པ་ནི། ། འགྱོད་པ་གཙོ་བོར་སྟོན་བྱེད་པ། ། འདི་ནི་འགྱོད་པས་འགོག་
པའོ། ། རྒྱུ་མཚན་གང་གི་ཕྱིར་ན་སྐྱེ་བ་འདི་ནི་ཚེ་སྟོང་ལོག་ཏུ་སོང་བས་ན།
དོན་བསྒྲུབ་པ་དང་། རིག་པ་བསླབ་པ་དང་། དཀའ་ཐུབ་སྤྱད་པ་ལ་སོགས་པ་
དགག་བྱ་འགོག་པར་བྱེད་པ་ནི་གཞོན་པའི་དུས་དོན་དེ་རྣམས་མ་བསྒྲུབས་པས།
འགྱོད་པས་རྗེས་སུ་གདུང་བ་གཙོ་བོར་སྟོན་པར་བྱེད་པའི་ཕྱིར། འདི་ལྟ་བུ་
འགྱོད་པས་འགོག་པའོ། ། ཡང་དཔེར་ན། རང་དོན་སྙིང་པོས་སྟོང་བྱས་
ལ། ། གཞན་ལ་ཕན་པའི་སེམས་མ་བཟུང་། ། འཁོར་བའི་རྒྱ་མཚོ་འདིར་འགྲོ་
བ། ། འཁྲུལ་བའི་ནོར་ལ་ཆགས་པས་ལྟུང་། ། ཞེས་བརྗོད་པའོ། །
ཉི་ཤུ་པ་ཐེ་ཚོམ་འགོག་པ་ནི། ། ཅི་འདི་སྟོན་དུས་ཆུ་འཛིན་ནམ། །
ཡང་ན་ངང་པའི་ཚོགས་སམ་ཅི། ། སྒྲ་ནི་རྐང་གདུབ་ཀྱི་འདྲ་བ། ། ཐོས་པས་
དེ་ནི་ཆུ་འཛིན་མིན། ། ཅི་ནམ་མཁའ་མཐོང་བ་འདི་སྟོན་གྱི་ཆུ་འཛིན་ཏེ་སྤྲིན་
དཀར་པོ་ལང་ལོང་དུ་གཡོ་བ་ཡིན་ནམ། ཡང་ན་ངང་པ་དཀར་པོའི་ཚོགས་
འཕུར་ཞིང་ལྡིང་བས་ སམ། ཅི་ཞིག་སྙམ་པའི་ཐེ་ཚོམ་ཟ་བ་འདི་དགག་
བྱའོ། ། དེ་འགོག་བྱེད་ནི། འོན་ཀྱང་དེ་འདྲ་བའི་ཐེ་ཚོམ་མི་དགོས་ཏེ་ཡུལ་དེ་
ལ་སྒྲ་ནི་རྐང་གདུབ་ཀྱི་འདྲ་བ་སིལ་ཁྲོལ་དུ་གྲགས་པ་ཐོས་པས་ན། དེ་ནི་ཆུ་
འཛིན་མིན་གྱི་ངང་པ་དཀར་པོའི་ཆུ་ཡིན་པར་རྟོགས་པས་སོ། ། ཞེས་པའོ། །
དེའི་དོན་བཤད་པ་ནི། ཆོས་འདི་ངང་པ་ལ་ཡོད་ཅིང་། ། སྤྲིན་གྱི་རིགས་ལ་མ་



214 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
རེག་པས། ། གང་ཞིག་ཐེ་ཚོམ་ཟློག་བྱེད་པ། ། འདི་ནི་ཐེ་ཚོམ་འགོག་
པའོ། ། རྐང་གདུབ་ཀྱི་སྒྲ་སིལ་སིལ་དུ་སྒྲོག་པའི་ཆོས་འདི་ནི་ངང་པ་ལ་ཡོད་
ཅིང་། དེ་ཅིའི་ཕྱིར་སྙམ་ན། རྒྱ་གར་དུ་ངང་པ་བདག་གིར་བཟུང་བ་རྣམས་ལ་
རྐང་གདུབ་དང་དྲིལ་ཆུང་གིས་བརྒྱན་པ་ཡོད་ཅེས་སྨྲའོ། ། དེ་ལྟ་བུ་སྤྲིན་གྱི་
རིགས་ལ་མ་རེག་པ་སྟེ། མེད་པས་ན། སྐྱེ་བོ་གང་ཞིག་སྤྲིན་ནམ། ངང་པ་ཅི་
ཡིན་སྙམ་པའི་ཐེ་ཚོམ་ཟློག་པར་བྱེད་པ་འདི་འདྲ་ནི་ཐེ་ཚོམ་འགོག་པའོ། ། དེ་
བཞིན་དུ་ཁོ་བོས་གནས་བརྟན་ཞིང་ཁམས་ཀྱི་འཇའ་ས་བསྟན་པའི་ཉིན་བྱེད་ཀྱི་
ཕྱག་མཆོད་དུ། གངྒཱའི་ཡབ་ཅིག་ཏེ་སེ་ཆས་སམ་ཅི། ། དབྱངས་བདུན་རྫོགས་
པའི་རྒྱུད་མངས་འགྱུར་ལེན་པས། ། རྒྱལ་རྣམས་དགྱེས་པའི་རོལ་མོ་པར་ངེས་
པ། ། ཡུལ་འཁོར་བསྲུང་གིས་སྲིད་འདི་དགེ་ལེགས་མཛོད། ། ཅེས་པའང་
ངོ་། །
ཉེར་གཅིག་པ་སྦྱར་བའི་འགོག་པ་ནི། བདུད་རྩིའི་བདག་ཉིད་པདྨ་
ལ། ། སྡང་ཞིང་སྣུམ་པའི་དཀར་འབྲས་ཅན། ། ཁྱོད་གདོང་ཟླ་བ་འདི་ཡོད་
བཞིན། ། ཟླ་བ་གཞན་གྱིས་ཅི་ཞིག་བྱ། ། ཀྱེ་ཟླ་ཞལ་མ་ཞེས་བོད་ནས།
བདུད་རྩི་སྤྲོ་བའི་བདག་ཉིད་དང་། པདྨ་ལ་སྡང་ཞིང་། སྣུམ་ལ་དཀར་བའི་
དངོས་པོ་ཀུན་གྱི་འབྲས་བུ་ཕུན་སུམ་ཚོགས་པ་ཅན། ཁྱོད་ཀྱི་གདོང་གི་ཟླ་བ་
རྣམ་པར་དག་པ་འདི་ཡོད་བཞིན་དུ། ནམ་མཁའ་ལས་འཆར་བའི་ཟླ་བ་
གཞན་གྱིས་ཅི་ཞིག་བྱ་སྟེ་དགོས་པ་མེད་དོ། ། ཞེས་པའོ། ། དེའི་དོན་བཤད་
པ་ནི། ཕལ་བའི་ཟླ་བ་ལ་བརྟེན་པ། ། དེ་མཚུངས་ཡོན་ཏན་བསྟན་བྱས་
ནས། ། གཙོ་བོའི་ཟླ་བ་འགག་བྱེད་པ། ། རྣམ་པ་དེ་ལྟར་སྦྱར་བས་འགོག་
འདིར་ཕལ་བ་གདོང་གི་ཟླ་བ་དང་། གཙོ་བོ་ཟླ་བ་དངོས་ཀྱི་ཆོས་མཐུན་པར་
སྦྱར་ལ། གང་གི་སྒོ་ནས་སྦྱར་སྙམ་ན། མིག་ལ་བདུད་རྩི་སྤྲོ་བའི་བདག་ཉིད་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 215
དང་། ལང་ཚོའི་རང་མདངས་པདྨ་ལ་སྡང་བ་སྟེ། པདྨའི་མཛེས་པ་ཟིལ་གྱིས་
གནོན་པ་དང་། དྲི་མ་མེད་པས་སྣུམ་ལ་དཀར་བའི་དངོས་པོ་ཀུན་གྱི་འབྲས་བུ་
མངོན་དུ་གྱུར་པ་གཙོ་ཕལ་གཉིས་ཀ་ལ་མཐུན་པ་གྲུབ་བོ། ། དེ་ཡང་ཕལ་བའི་
ཟླ་བ་བཏགས་པ་གདོང་ལ་བརྟེན་པ་གཙོ་བོའི་ཟླ་བ་དེ་དང་མཚུངས་པའི་ཡོན་
ཏན་བདུད་རྩིའི་བདག་ཉིད་ལ་སོགས་པ་ཁྱད་ཆོས་གསུམ་དང་ལྡན་པ་བསྟན་
པར་བྱས་ནས། གཙོ་བོའི་ཟླ་བ་འགོག་པར་བྱེད་པའི་རྣམ་པ་འདི་ལྟ་བུ་ནི།
སྦྱར་བའི་འགོག་པའོ། ། །
ཉེར་གཉིས་པ་དོན་གཞན་གྱི་འགོག་པ་ནི། ཐམས་ཅད་མནན་ཡང་
ཁྱོད་ཀྱིས་ནི། ། རྣམ་གནོན་ཚིམ་པ་མེད་པ་མཚར། ། འོན་ཀྱང་སྲེག་ཟ་འབར་
བ་ལ། ། ཚིམ་པ་དག་ནི་ནམ་ཞིག་མཐོང་། ། ཀྱེ་རྒྱལ་པོ་ཆེན་པོ་ཁྱོད་ཀྱི་བསོད་
ནམས་དང་བློ་གྲོས་ཀྱི་སྟོབས་དང་། དཔའ་བ་དང་། བརྟུལ་ཕོད་པ་ལ་སོགས་
པས་འགྲོ་བ་ཐམས་ཅད་ཟིལ་གྱིས་མནན་ཟིན་ཡང་། ད་དུང་ཡང་ཁྱོད་ཀྱིས་ནི་
རྣམ་པར་གནོན་པའི་རྒྱལ་ཐབས་ལ་རྫོགས་པའི་ཐབས་དང་། ཚིམ་པ་མེད་པ་
ནི་ངོ་མཚར་རྨད་དུ་བྱུང་ཞེས་པའོ། ། འོན་ཀྱང་དེ་ལ་མཚར་རྒྱུ་ཅི་ཡང་མེད་དེ།
སྲེག་ཟ་སྟེ་མེ་འབར་བ་ལ། བུད་ཤིང་ཅི་ཙམ་བཏབ་ཀྱང་ཚིམ་པའི་གནས་
སྐབས་དག་ནི་ནམ་ཞིག་མཐོང་སྟེ། ནམ་ཡང་མཐོང་བ་མ་ཡིན་ནོ་ཞེས་
པའོ། ། དེའི་དོན་བཤད་པ་ནི། གང་ཕྱིར་འདི་ནི་དོན་གཞན་དག ། དེ་
ཡིས་ཆོས་མཚུངས་བསྟན་བྱས་ནས། ། ཡ་མཚན་རྩོམ་པ་འགོག་བྱེད་པ། །
འདི་ནི་དོན་གཞན་འགོག་པའོ། ། དགོས་པ་གང་གི་ཕྱིར་ཚིག་སྦྱོར་འདིར་ནི།
རྒྱལ་པོས་ཐམས་ཅད་ཟིལ་གྱིས་མནན་ཡང་ཚིམ་པམེད་པ་དོན་གཞན་དག་གིས་
སྒྲུབ་པ་ལ། དེ་ཡི་ཆོས་མཚུངས་སྲེག་ཟ་མེ་འབར་བ་བུད་ཤིང་གི་ཚིམ་པ་མེད་པ་
བསྟན་པར་བྱས་ནས། ཐམས་ཅད་མནན་ཡང་ཚིམ་པ་མེད་པའི་ཡ་མཚན་



_216
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
བརྩམ་པ་ནི་དགག་བྱ། འགོག་བྱེད་དོན་གཞན་སྲེག་ཟ་མེ་འབར་བ་བཀོད་
པས་ན། འདི་ནི་དོན་གཞན་འགོག་པ་ཞེས་བྱའོ། ། ཡང་དེ་བཞིན་དཔེར་
བརྗོད་ན། ལྷ་གཅིག་ཤེས་བྱ་ཀུན་མཁྱེན་ཡང་། ། ད་དུང་ཆོག་མི་ཤེས་འདི་
མཚར། ། འོན་ཏེ་རི་བྱི་རྒྱ་མཚོ་ཡིས། ། ངོམ་པའི་ གནས་སྐབས་ག་ལ་
ཞིག ། ཅེས་པའོ། །
ཉེར་གསུམ་པ་རྒྱུས་འགོག་པ་ནི། སྦྱིན་པ་པོ་ཞེས་ནམ་ཡང་ནི། ། མི་
དབངཁྱོད་ལ་མི་བསྟོད་དེ། ། གང་ཕྱིར་སློང་བས་ཁྱོད་ཀྱི་ནོར། ། རང་གི་
ཉིད་དུ་བསམས་ནས་ལེན། ། ཀྱེ་ལྷ་གཅིག་ཅེས་བོད་ནས། རིས་མེད་པའི་
སྦྱིན་པ་པོ་ཞེས་དུས་ནམ་ཡང་མི་དབང་ཁྱོད་ལ་མི་བསྟོད་དེ། རྒྱུ་མཚན་གང་གི་
ཕྱིར་ན། སློང་བས་ནི་ཁྱོད་ཀྱི་ནོར་ཐམས་ཅད་ཁོ་རང་རྣམས་ཀྱི་ཡིན་པ་ཉིད་དུ་
བསམས་ནས་ལེན་པའི་ ཕྱིར་རོ། ། ཞེས་པའོ། ། དེའི་དོན་བཤད་པ་ནི།
ཅེས་པ་ལ་སོགས་འགོག་པ་ནི། ། རྒྱུ་འགོག་པ་ཞེས་བཤད་པ་སྟེ། ། ཅེས་
བཤད་ཟིན་དེ་མ་ཐག་པ་རྒྱལ་པོའི་ནོར་ལ་སོགས་པ་ཡོ་བྱད་ཀུན་སློང་བ་པོ་
རྣམས་རང་ཉིད་ཀྱི་ཡིན་ལ། ལོངས་སྤྱོད་པའི་ཕྱིར། མིའི་དབང་པོ་ཁྱོད་ལ་
སྦྱིན་པ་པོར་མི་བསྟོད་དོ་ཞེས། རྒྱལ་པོ་ལ་གཏན་པ་མེད་པའི་གཏོང་ཕོད་ཤིན་
ཏུ་ཆེ་བའི་བསྔགས་པ་ཟོལ་བསྟོད་ཀྱིས་བརྗོད་དེ། བསྟོད་ཡུལ་གྱི་རྒྱལ་པོའི་
ནོར་ནི་དགག་བྱ། སློང་བ་པོ་རང་གི་ནོར་ཡིན་པའི་རྒྱུས་འགོག་པ་ན། རྒྱུས་
འགོག་པ་ཞེས་བྱའོ། །
གསུམ་པ་མ་བཤད་ པ་ ཁ་ འཕངས་ སུ་ བསྟན་ ཏེ་མཇུག་བསྡུ་བ་ནི།
ཕྱོགས་འདི་ ཉིད་ ཀྱིས་རྣམ་པར་རྟོག ། གཞན་ པ་ དག་ ཀྱང་དཔག་ པར་
ནུས། ། དེ་ལྟར་གོང་དུ་བཤད་པའི་ཕྱོགས་འདི་རྣམས་ལ་མཁས་པར་བྱས་པ་
ཉིད་ཀྱིས། འགོག་པའི་རྒྱན་གྱིས་དབྱེ་བའི་རྣམ་པར་རྟོག་པ་མཐའ་ཡས་པ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། _217 །
གཞན་པ་དག་ཀྱང་རྗེས་སུ་དཔག་པར་ནུས་སོ། ། ཞེས་ པ་སྨོས་པས་ན།
འདིའི་འགྲེལ་གཞི་སྔ་མར་ཕྱིན་ཅི་ལོག་གིས་འགོག་པ་དང་། ངེས་པའི་འགོག་
པ་དང་། རབ་ཏུ་དྭངས་པས་འགོག་པ་ལ་སོགས་པའང་བཤད་དོ། །
བདུན་པ་དོན་གཞན་བཀོད་པའི་རྒྱན་ལ། མཚན་ཉིད་དབྱེ་བ།
དཔེར་བརྗོད་གསུམ་ལས། དང་པོ་ནི། གང་ཞིག་དངོས་འགའ་རབ་བཀོད་
ནས། ། དེ་ཡི་སྒྲུབ་བྱེད་ནུས་པ་ཅན། ། དངོས་པོ་གཞན་དག་འགོག་པ་
དེ། ། དོན་གཞན་བཀོད་པ་ཤེས་པར་བྱ། ། ཚིག་སྦྱོར་གང་ཞིག་བརྗོད་འདོད་
ཀྱི་དངོས་པོ་འགའ་ཞིག་སྔོན་ལ་རབ་ཏུ་བཀོད་ནས་དེའི་སྒྲུབ་བྱེད་ནུས་པ་ཅན་
གྱི་དངོས་པོ་གཞན་དག་ཕྱིས་འགོད་པ་དེ་ནི། དོན་གཞན་བཀོད་པའི་རྒྱན་དུ་
ཤེས་ཤིང་རྟོགས་པར་བྱའོ། ། འོ་ན་འདི་དང་ཟླ་བོ་དངོས་པོའི་དཔེ་ལ་ཁྱད་
པར་ཅི་ཡོད་དེ། གཉིས་ཀ་ལ་དོན་གཞན་འགོད་པར་བྱེད་པས་སོ། ། ཞེ་ན།
བདེན་ཏེ། ཟླ་བོ་དངོས་པོའི་དཔེ་ལ་ནི་ཕྱོགས་སྔ་མ་རང་གི་དོན་རྫོགས་པར་
བསྟན། ཕྱི་མ་འདྲ་བའི་དོན་གཞན་ཙམ་བཀོད་ཀྱི། དེ་བས་གཞན་པའི་སྒྲུབ་
བྱེད་དུ་གྱུར་པ་མ་ཡིན་ལ། དོན་གཞན་བཀོད་པ་ནི་དོན་དེ་དང་འདྲ་བའམ།
མི་འདྲ་ཡང་རུང་ཕྱོགས་སྔ་མ་བསྒྲུབ། ཕྱི་མ་སྒྲུབ་བྱེད་དུ་གྱུར་པ་ཁོ་ན་འགོད་
དགོས་པས་ སོ། ། གཉིས་པ་དབྱེ་བ་ནི། ཀུན་ཁྱབ་ཁྱད་པར་ལ་གནས་
དང་། ། སྦྱར་བ་ཅན་དང་འགལ་བ་ཅན། ། མི་འོས་བྱེད་དང་འོས་པའི་
བདག ། འོས་དང་མི་འོས་ལྡོག་པའོ། ། འདི་ཡི་དབྱེ་བ་དེ་ལྟ་སོགས། །
སྦྱོར་བ་རྣམས་ལ་རབ་ཏུ་མཚོན། ། དེ་ཡང་འགྲོ་བ་ཀུན་ལ་ཁྱབ་པ་དང་། ཁྱད་
པར་འགའ་ཞིག་ལ་གནས་པ་དང་། སྒྲ་གཅིག་ཉིད་དོན་ཐ་དད་ལ་སྦྱར་བ་ཅན་
དང་། ཕན་ཚུན་འགལ་བ་ཅན་དང་། དོན་དེས་བྱ་བར་མི་འོས་པར་བྱེད་པ་
དང་། བྱ་བ་འོས་པའི་བདག་ཉིད་དང་། རྣམ་པ་གཅིག་ནས་འོས་པ་དང་།



218 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གཅིག་ནས་མི་འོས་པ་དང་། དེ་ལས་ལྡོག་པ་མི་འོས་ཤིང་འོས་ཏེ། འདི་ཡི་
དབྱེ་བ་བརྒྱད་པོ་དེ་ལྟ་བུ་ལ་སོགས་པ་ཚིག་གི་སྦྱོར་བ་རྣམས་ལ་རབ་ཏུ་མཚོན་
ནས་གཞན་ཡང་བསྟན་པ་མང་དུ་ཡོད་དོ། ། གསུམ་པ་དཔེར་བརྗོད་ལ་གཉིས་
ལས་འཆད་པར་དམ་བཅའ་དང་། དཔེར་བརྗོད་དངོས་ལས། དང་པོ་ནི།
འདི་རྣམས་རང་བཞིན་གསལ་བྱའི་ཕྱིར། ། དཔེར་བརྗོད་ཕྲེང་བ་བསྟན་པར་
བྱ། ། གོང་དུ་བསྟན་པ་འདི་རྣམས་ཀྱི་རང་བཞིན་ནམ། ངོ་བོའི་དབྱེ་བ་
གསལ་བར་གཏན་ལ་དབབ་པར་བྱ་བའི་ཕྱིར་དུ། དཔེར་བརྗོད་པའི་ཕྲེང་བ་
མ་འཁྲུགས་པར་རིམ་པ་བཞིན་དུ་བསྟན་པར་བྱ་ཞེས་པའོ། ། གཉིས་པ་དཔེར་
བརྗོད་དངོས་ལ་བརྒྱད་ལས།
དང་པོ་ཀུན་ཁྱབ་ཀྱི་དོན་གཞན་བཀོད་པ་ནི། ལེགས་ལྡན་འགྲོ་བ་
རྣམས་ཀྱི་མིག ། ཉི་མ་དང་ནི་ཟླ་བ་ཡང་། ། ནུབ་པར་གྱུར་པ་ཉིད་ལ་
ལྟོས། ། ངེས་པ་ལ་ནི་སུ་ཞིག་འགོངས། ། འཇིག་རྟེན་ན་གཞན་ལ་ལྟོས་མེད་
དུ་ལེགས་པར་བྱས་པའི་སྟོབས་དང་ལྡན་པར་གྲགས་པ་འགྲོ་བ་རྣམས་ཀྱི་མིག་སྟེ།
གསལ་བར་བྱེད་པ་པོ་ཉི་མ་དང་ཟླ་བ་ཡང་ནུབ་པར་གྱུར་པ་ཉིད་ལ་ལྟོས་ཞེས།
མི་རྟག་པའི་དངོས་པོ་བཀོད་ནས། དེའི་སྒྲུབ་བྱེད་ནུས་པ་ཅན་ནི། སྲིད་པའི་
དངོས་པོ་ཐམས་ཅད་འཇིག་ཅིང་མི་བརྟན་པའི་ཆོས་ཉིད་ཡིན་པའི་ཕྱིར། དེ་
ལྟ་བུའི་ངེས་པ་ལ་ནི་སུ་ཞིག་གིས་འགོངས་ཏེ། སུས་ཀྱང་འདའ་བའམ་འགལ་
བར་མི་ནུས་སོ་ཞེས་པའི་དོན་ནོ། ། དེ་ཉིད་བརྟན་གཡོ་ཀུན་ལ་ཁྱབ་པས་ན།
ཀུན་ཁྱབ་ཀྱི་དོན་གཞན་བཀོད་པ་ཞེས་བྱའོ། ། ཡང་དཔེར་བརྗོད་ན། སེམས་
ཅན་ཐམས་ཅད་སངས་རྒྱས་ཀྱི། ། དངོས་པོར་གྱུར་འདི་གཟིགས་མོར་ཆེ། །
འབྲས་བུ་བདེ་གཤེགས་སྙིང་པོའི་ཁམས། ། ཀུན་ལ་ཁྱབ་པ་སུ་ཡིས་འགོག །
གཉིས་པ་ཁྱད་པར་ལ་གནས་པའི་དོན་གཞན་བཀོད་པ་ནི། ཆུ་འཛིན་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 219
འདི་དག་ལུས་ཅན་གྱི། ། ཡོངས་སུ་གདུང་བ་འཕྲོག་པར་བྱེད། ། བདག་ཐོབ་
མིན་ནམ་ཆེན་པོ་རྣམས། ། གཞན་གྱི་སྡུག་བསྔལ་ཞི་སླད་དུའོ། ། ཆུ་འཛིན་
པའི་སྤྲིན་འདི་དག་ལུས་ཅན་ཀུན་གྱི་གདུང་བ་ཡོངས་སུ་འཕྲོག་པར་བྱེད་པ་གང་
ཞིག ཆོས་དེ་ཉིད་ཀྱི་བདག་པོ་སྐྱེས་བུ་ཆེན་པོ་དམ་པའི་གྲིབ་བསིལ་ཅན་
རྣམས་ཀྱི་ཐོབ་པ་མིན་ནམ་སྟེ། ཡིན་པའི་སྒྲུབ་བྱེད། འགྲོ་བ་ཀུན་གྱི་སྡུག་
བསྔལ་ཚན་པ་ཚེ་ཞི་ཞིང་ ཕན་པ་དང་བདེ་ བའི་ སླད་ དུ་ འཇུག་ པར་བྱེད་
པའོ། ། འདི་ནི་ཆེན་པོ་རྣམས་ཁོ་ན་ལ་ཡོད་པའི་ཁྱད་ཆོས་ཡིན་པས་ན། ཁྱད་
པར་ལ་གནས་པའི་དོན་གཞན་བཀོད་པའོ། ། དེ་ལྟར་དཔག་བསམ་འཁྲི་ཤིང་
ལས། གཙུག་ན་ནོར་བུའི་རྟོགས་པ་བརྗོད་པར། དེ་སྐད་བརྗོད་ནས་མི་
བདག་གིས། ། པད་ལྡན་སྲས་བཅས་དེ་ལ་བྱིན། ། སེམས་པ་ཚུལ་ལྡན་བདག་
ཉིད་རྣམས། ། རང་སྲོག་ལ་ཡང་ཆགས་མེད་གཏོང་། ། ཞེས་པའང་ངོ་། །
གསུམ་པ་སྦྱར་བའི་དོན་གཞན་བཀོད་པ་ནི། མ་ལ་ཡ་ཡི་རླུང་གིས་
ནི། ། འཇིག་རྟེན་དགའ་བ་སྐྱེད་པར་བྱེད། ། དཀྱིཅུ་དང་ཡང་དག་ལྡན། །
ཀུན་གྱི་སྙིང་སྡུག་མ་ཡིན་ནམ། ། ལྷོ་ཕྱོགས་མ་ལ་ཡའི་རླུང་ཙནྡན་གྱི་དྲིའི་
བཞོན་པར་གྱུར་པ་ཤིན་ཏུ་བསིལ་བ་དག་གིས། འཇིག་རྟེན་གྱི་འགྲོ་བ་རྣམས་
ཀྱི་དགའ་བ་སྐྱེད་པར་བྱེད་དོ། ། དེ་བསྒྲུབ་པར་བྱེད་པ་དཱཀྵི་ཏྱཱའི་སྒྲ་ནི། ལྷོའི་
རླུང་དང་། གཡས་ཕྱོགས་དང་། རྗེས་སུ་མཐུན་པ་ལ་སོགས་པ་དུ་མ་ལ་འཇུག་
པ་དང་ཡང་དག་པར་ལྡན་པས། འཇིག་རྟེན་ཀུན་གྱི་སྙིང་དུ་སྡུག་པ་མ་ཡིན་
ནམ་སྟེ། ཡིན་ནོ་ཞེས་པ། དཀྱི་རྒྱུའི་སྒྲ་གཅིག་དོན་མང་པོ་ལ་སྦྱར་བས་ན།
སྦྱར་བའི་དོན་གཞན་བཀོད་པ་ཞེས་བྱའོ། ། ཡང་དཔེར་བརྗོད་ན། ཟླ་བ་
དག་པའི་སྙིང་པོ་ཅན། ། བདུད་རྩི་རབ་སྦྱིན་ཀུན་དགའི་མཛོད། ། འཇིག་
རྟེན་འདི་ན་མིན་པའི་སྟོབས། ། འཕྲོག་བྱེད་ལ་ནི་སུས་མི་བསྔགས། ། ཞེས་པ་



220 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ལྟ་བུ་ཡང་ངོ༌། །
བཞི་པ་འགལ་བའི་དོན་གཞན་བཀོད་པ་ནི། མཚན་མོར་བྱེད་འདི་དྲི་
མ་དང་། ། ལྡན་ཡང་འགྲོ་བ་དགའ་བ་སྐྱེད། ། གཉིས་སྐྱེས་དབང་པོ་སྐྱོན་
ལྡན་ཡང་། ། གཞན་དག་རྗེས་སུ་འཛིན་པར་ནུས། ། སྤྱིར་དྲི་མ་དང་ལྡན་
པས་གཞན་དགའ་བ་སྐྱེད་པ། མི་རིགས་པ་ལས་མཚན་མོར་བྱེད་པ། ཟླ་བ་
འདི་ནི་རི་བོང་གི་གཟུགས་བརྙན་ནག་པོ་ར་རིའི་དྲི་མ་དང་ལྡན་ཡང་། འགྲོ་བ་
རྣམས་དགའ་བ་སྐྱེད་པར་བྱེད་དོ། ། ཞེས་འགལ་བ་བཀོད་ནས། དེ་སྒྲུབ་
པར་བྱེད་པ། གཉིས་སྐྱེས་དབང་པོའི་སྒྲ་གཉིས་ཀ་ལ་འཇུག་ཀྱང་། སྒྲུབ་བྱེད་
ཀྱི་སྐབས་འདིར་བྲམ་ཟེའི་དབང་པོ་སྟེ། དེ་ཉིད་སྐྱོན་གྱི་དངོས་པོ་ཕྱོགས་རེ་
ཙམ་དང་ལྡན་ཡང་། སྐྱེ་བོ་གཞན་དག་རྗེས་སུ་འཛིན་པར་ནུས་པའི་ཕྱིར་
རོ། ། ཞེས་གཉིས་སྐྱེས་དབང་པོ་ཡིན་མཉམ་དུ་མཚུངས་པ་ལ། ཟླ་བ་དྲི་མ་
དང་ལྡན་ཡང་གཞན་དགའ་བ་སྐྱེད་པར་བྱེད་པ་འགལ་བའི་སྒྲུབ་བྱེད་དུ།
བྲམ་ཟེ་སྐྱོན་དང་ལྡན་ཡང་གཞན་རྗེས་སུ་འཛིན་ནུས་པའི་འགལ་བ་བཀོད་པས་
འགལ་བའི་དོན་གཞན་བཀོད་པ་ཞེས་བྱའོ། ། ནོར་བཟང་གི་རྟོགས་པ་བརྗོད་
པར། ཡབ་ གཅིག་ རིགས་ ཀྱི་ ཅི་ཞིག་བྱ། ། ཡོན་ ཏན་ རང་ གི་ རྗེས་ སུ་
འབྲང་། ། ཉ་རྒྱས་བདུད་རྩི་ཟགས་པ་ནི། ། ནག་པོ་བརྩེགས་པའི་སྤུན་ཟླ་
ཡིན། ། ཞེས་པའོ། །
ལྔ་པ་མི་འོས་པའི་དོན་གཞན་བཀོད་པ་ནི། སྦྲང་རྩི་འཐུངས་པའི་
མགྲིན་སྙན་ལས། ། བྱུང་བ་བུང་བའི་སྒྲ་དག་ཀྱང་། ། རྣ་བར་རྩུབ་པ་ཉིད་
འགྱུར་བ། ། འདོད་ལྡན་རྣམས་ཀྱི་སྡིག་འདི་འདྲ། ། མེ་ཏོག་གི་བཅུད་སྦྲང་རྩི་
འཐུངས་པས་མྱོས་པར་གྱུར་པའི་མགྲིན་པ་སྙན་པོ་ལས་བྱུང་བ་བུང་བ་གཞོན་
ནུའི་སྒྲ་འཇམ་པོ་དག་ཀྱང་། མཛའ་བོ་དང་བྲལ་བས་ཉེན་པའི་རྣ་བར་ཚེར་མ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། _221
བཞིན་དུ་རྩུབ་ཅིང་ཡིད་འབྱུང་བ་ཉིད་དུ་འགྱུར་བ་མི་འོས་པའོ། ། དེ་སྒྲུབ་
པརབྱེད་པ། རྣམ་པ་དེ་ལྟ་བུ་ཆགས་ལྡན་མ་གཅིག་ཁོ་ནའི་སྐྱོན་མ་ཡིན་གྱི།
འདོད་ལྡན་ཆགས་གདུང་གི་གཟིར་བ་མཐའ་ཡས་པ་རྣམས་ཀྱི་སྡིག་པ་བདག་
འདྲས་འདི་འདྲ་བ་ནི་མྱོང་བྱའི་རང་བཞིན་ནོ། ། ཞེས་པ་སྒྲ་སྙན་པ་ཡིད་དུ་
འོང་བ་ཡང་། རྣ་བར་རྩུབ་པ་ཉིད་དུ་འགྱུར་བ་མི་འོས་པའི་ཕྱིར། མི་འོས་
པའི་དོན་གཞན་བཀོད་པའོ། ། ཡང་སྤྱོད་འཇུག་ལས། ཤིང་བལ་རེག་ན་
འཇམ་པ་ཡི། ། སྔས་ལ་དགའ་བར་མི་བྱེད་པ། ། ཉལ་པོ་བྱ་བར་མི་ནུས་
ཞེས། ། དེ་ལ་ཁྲོ་བ་དག་ཏུ་བྱེད། ། ཅེས་པའང་འདི་དང་མཚུངས་སོ། །
དྲུག་པ་འོས་པའི་དོན་གཞན་བཀོད་པ་ནི། ཆུ་སྐྱེས་འདབ་མའི་མལ་
སྟན་འདིས། ། བདག་གི་ལུས་འདི་གདུང་བར་བྱེད། ། བསྲེག་པའི་བདག་
ཉིདསྲེག་ཟ་དང་། འདྲ་བས་རིགས་པ་མ་ཡིན་ནམ། ། ཆུ་སྐྱེས་འདབ་མའི་
མལ་སྟན་འཇམ་པོ་འདིས། འདོད་པ་སྐྱེད་བྱེད་དག་གི་ལུས་འདི་གདུང་བར་
བྱེད་དོ། ། དེའི་སྒྲུབ་བྱེད། ཆགས་པ་དྲག་ཏུ་འབར་བ་བདག་ཅག་གི་ངོར།
ཆུ་སྐྱེས་ཀྱི་འདབ་མའི་མལ་སྟན་ནི་སྲེག་པར་བྱེད་པའི་བདག་ཉིད་སྲེག་ཟ་སྟེ་མེ་
དང་འདྲ་བས་ན། གདུང་བར་རིགས་པ་མ་ཡིན་ནམ་སྟེ། རིགས་ཤིང་འོས་སོ་
ཞེས་འོས་པའི་དོན་གཞན་བཀོད་པའོ། ། སྐབས་ འདིར་དཔང་ལོ་དང་།
འཇམ་དབྱངས་ཁ་ཆེ་པདྨ་དམར་པོའི་མལ་སྟན་དམར་པོ་ཉིད་ཀྱི་ཕྱིར། སྲེག་
ཟ་མེ་དང་འདྲ་བས་ན་ཞེས་དམར་བའི་ཆོས་མཚུངས་པ་བསྒྲུབ་པ་ནི་གཞུང་དོན་
དང་མ་འབྲེལ་ཞིང་། སངྒྷ་ཤྲཱིས་ཀྱང་། སྲེག་ཟའི་བདག་ཉིད་བུད་ཤིང་དུ་
འཁྲུལ་པའི་སྐྱོན་དུ་འགྱུར་རོ། །
བདུན་པ་འོས་པ་དང་མི་འོས་པའི་དོན་གཞན་བཀོད་པ་ནི། བསིལ་
ཟེར་ཅན་གྱིས་ཉམས་བྱེད་མོད། ། དཔྱིད་ཀྱིས་བདག་ནི་ཅི་ལ་གདུང་། ། དྲི་



222 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
མ་ཅན་གྱིས་སྤྱོད་པའི་ལས། ། དག་པས་མི་འོས་པ་མིན་ནམ། ། བསིལ་བའི་
འོད་ཟེར་ཅན་གྱི་ཟླ་བས་ཆགས་པ་རྒྱས་ཏེ་མྱོས་པའི་དྲན་པ་ཉམས་པར་བྱེད་པ་
འོས་མོད། དཔྱིད་དུས་ཀྱི་བདག་ནི་ཅི་ལ་གདུང་བར་བྱེད་དེ་མི་འོས་སོ། ། དེ་
གཉིས་སྒྲུབ་པར་བྱེད་པ་སྐྱོན་གྱི་དྲི་མ་ཅན་གྱིས་དཔྱོད་པའི་ལས་ནི་གཞན་ཉམས་
པར་བྱེད་པ་ཡིན་གྱི། རང་བཞིན་རྣམ་པར་དག་པས་བྱེད་ལས་དེ་ལྟ་བུ་ནི་མི་
འོས་པ་མིན་ནམ་སྟེ། འོས་པ་མིན་པས་སོ། ། དེ་ལྟར་དྲི་མ་ཅན་ཟླ་བས་གདུང་
བར་རིགས་ཤིང་། རྙོག་པ་མེད་པའི་དཔྱིད་ཀྱི་མི་རིགས་པར་སྟོན་པས་ན།
འོས་ཤིང་མི་འོས་པའི་དོན་གཞན་བཀོད་པའོ། །
བརྒྱད་པ་དེ་ལས་བཟློག་པ་མི་འོས་ཤིང་འོས་པའི་དོན་གཞན་བཀོད་པ་
ནི། ཀུ་ མུད་ ལྡན་ ཡང་སྲེག་བྱེད་ ན། ། པདྨའི་ འབྱུང་ གནས་ ཅིས་ མི་
འགྱུར། ། ཟླ་བས་བཟུང་རྣམས་རྩུབ་པ་ན། ། ཉི་མས་བཟུང་བ་འཇམ་མི་
འགྱུར། ། ཀུ་མུད་ལྡན་པ་སྟེ། ཟླ་བ་ཡི་ཡང་ཆགས་པའི་མེ་སྐྱེད་ནས་ལུས་
སེམས་ཚ་བས་གདུང་ཞིང་བསྲེག་པར་བྱེད་ན། པདྨའི་འབྱུང་གནས་ཏེ་ཉི་མས་
ལུས་སེམས་གདུང་བར་ཅིས་མི་བྱེད་དེ། བྱེད་པར་འོས་སོ། ། དེ་དག་སྒྲུབ་
པར་བྱེད་པ། ཟླ་བ་བསིལ་བའི་རང་བཞིན་དེས་རྗེས་སུ་བཟུང་བའི་མེ་ཏོག་ཀུ་
མུད་རྣམས་ཀྱང་ལུས་སེམས་དྲག་ཏུ་གདུང་བ་ལ་རྩུབ་པར་འགྱུར་ན་ཉི་མ་མཐའ་
ཞིག་ཏུ་ཚ་བས་རྗེས་སུ་གཟུང་བའི་པདྨ་རྣམས་ལུས་སེམས་གདུང་བ་ལ་འཇམ་
པར་མི་འགྱུར་རོ། ། ཞེས་པ་ཟླ་བ་བསིལ་བས་བསྲེག་པར་མི་རིགས་པ་དང་།
ཉིམ་ཚ་བས་བསྲེག་པ་འོས་པར་བསྟན་པས་ན། མི་འོས་ཤིང་འོས་པའི་དོན་
གཞན་བཀོད་པའོ། ། །
བརྒྱད་པ་ལྡོག་པ་ཅན་གྱི་རྒྱན་ལ་གཉིས་ལས། མཚན་ཉིད་མདོར་
བསྟན་པ། དབྱེ་བ་དང་བཅས་ཏེ་དཔེར་བརྗོད་རྒྱས་པར་བཤད་པའོ། ། དང་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། _223
པོ་ནི། སྒྲ་འཇུག་པའམ་རྟོགས་པ་ཡིས། ། དངོས་པོ་གཉིས་ནི་མཚུངས་གྱུར་
པ། ། དེ་ཡི་དབྱེ་བ་བརྗོད་པ་གང་། ། དེ་ནི་ལྡོག་པ་ཅན་ཞེས་བརྗོད། ། སྒྲ་
དངོས་སུ་འཇུག་པའམ། དོན་གྱི་ཤུགས་ལས་རྟོགས་པ་ཡིས། བརྗོད་པར་
འདོད་པའི་དངོས་པོ་གང་ཡང་རུང་བ་གཉིས་ནི་མཚུངས་པར་གྱུར་པ་ལས།
དེ་ཡི་ཁྱད་པར་གྱི་དབྱེ་བ་འགའ་ཞིག་བརྗོད་པ་གང་ཡིན་པ་དེ་ནི། སྔོན་དུ་
མཚུངས་པ་ཕྱིས་ལྡོག་པས་ན། ལྡོག་པ་ཅན་ནམ་འབྱེད་བྱེད་ཀྱི་རྒྱན་ཞེས་
བརྗོད་པར་བྱའོ། ། གཉིས་པ་དབྱེ་བ་དང་བཅས་ཏེ་རྒྱས་པར་བཤད་པ་ལ།
སྒྲས་ཟིན་མཚུངས་པའི་ལྡོག་པ། རྟོགས་པས་མཚུངས་པའི་ལྡོག་པ། འབྱེད་
བྱེད་མཚུངས་ པའི་ ལྡོག་ པ། རིགས་མཐུན་འབྱེད་ པའི་ ལྡོག་ པ་ ཅན་ དང་
བཞིའོ། ། །
དང་པོ་སྒྲས་ཟིན་མཚུངས་པའི་ལྡོག་པ་ཅན་ལ་ལྔ་ལས། དང་པོ་གཅིག་
གི་ལྡོག་པ་ཅན་ནི། བརྟན་དང་ཆེ་བའི་བདག་ཉིད་དང་། ། ལཱ་བ་རྒྱུ་སོགས་
ཡོན་ཏན་གྱིས། ། ཁྱོད་དང་རྒྱ་མཚོ་མཚུངས་ཐ་དད། ། ཁྱོད་ལུས་འདི་འདྲ་
ཉིད་ཀྱིས་སོ། ། ཀྱེ་རྒྱལ་པོ་ཁྱོད་ནི་གཞན་གྱིས་བསྒྱུར་བར་མི་ནུས་པས་བརྟན་
པ་དང་། རྒྱ་མཚོ་ནི་གཡོ་བ་མེད་པས་བརྟན་པ་དང་། ཁྱོད་ནི་མངའ་ཐང་ཆེ་
བའི་བདག་ཉིད་དང་། རྒྱ་མཚོ་ནི་རྒྱ་ཆེ་བའི་བདག་ཉིད་དང་། ལཱ་བ་རྱ་ཏེ་
མཛེས་པ་དང་། ལན་ཚྭའི་རོ་དང་། ཟབ་པ་ལ་སོགས་པ་ལ་འཇུག་པས་ན།
ཁྱོད་ནི་སྐྱེས་བུ་ཆེན་པོའི་མཚན་ཉིད་ཀྱི་མཛེས་པ་དང་། རྒྱ་མཚོ་ནི་ལན་ཚྭའི་རོ་
དང་ལྡན་པ་དང་། ཁྱོད་ཀྱི་བློ་ནི་གཞལ་དུ་མེད་པས་ཟབ་པ་དང་། རྒྱ་མཚོ་ནི་
གཏིང་དཔག་པར་དཀའ་བས་ཟབ་པ་ལ་སོགས་པའི་ཡོན་ཏན་གྱིས། ཁྱོད་དང་
རྒྱ་མཚོ་ཉིད་མཚུངས་སོ། ། འོན་ཀྱང་མི་འདྲ་བའི་ཁྱད་པར་ཐ་དད་དེ། ཁྱོད་
ནི་ལུས་ཅན་དུ་སྣང་བ་འདི་འདྲ་བ་ཉིད་ཀྱིས་སོ། ། དེའི་དོན་བཤད་པ་ནི།



224 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གཅིག་ལ་གནས་པའི་ཆོས་ཀྱིས་ནི། ། གཉིས་ཀ་ལ་གནས་ཐ་དད་དག །
རྟོགས་པའི་ཡུལ་དུ་གྱུར་པའི་ཕྱིར། ། འདི་ནི་གཅིག་གི་ལྡོག་པ་ཅན། ། ཁྱད་
པར་གྱི་དབྱེ་བ་སྐྱེས་བུ་གཅིག་ལ་གནས་པའི་ཆོས། ཁྱོད་ལུས་འདི་འདྲ་ཞེས་པ་
སྒྲས་དངོས་སུ་ཟིན་པ་ཞིག་ཁོ་ན་ཉིད་ཀྱིས་ནི། སྐྱེས་བུ་དང་རྒྱ་མཚོ་གཉིས་ཀ་ལ་
གནས་པའི་ཁྱད་ཆོས་མི་འདྲ་བ་ཐ་དད་པ་དག་རྟོགས་པའི་ཡུལ་དུ་གྱུར་པའི་
ཕྱིར། འདི་འདྲ་བ་ནི་གཅིག་གི་ལྡོག་པ་ཅན་དུ་ཤེས་པར་བྱའོ། ། ་
གཉིས་པ་གཉིས་ཀྱི་ལྡོག་པ་ཅན་ནི། ཆུ་ཡི་ཕུང་པོ་དག་དང་ཁྱོད། །
མཚམས་ལས་མི་འདའ་ཟབ་པ་སྟེ། ། འདི་ནི་མིག་སྨན་དང་མཚུངས་ལ།
ཁྱོད་ནི་གསེར་གྱི་འོད་ཅན་ནོ། ། ཆུ་ཡི་ཕུང་པོ་རྒྱ་མཚོ་ཆེན་པོ་དག་དང་།
སྐྱེས་བུའི་མཆོག་ཁྱོད་གཉིས། མཚམས་ལས་མི་འདའ་ཞིང་ཟབ་པས་མཚུངས་
ཏེ། རྒྱ་མཚོ་ཆུ་མཚམས་དང་། ཁྱོད་ནི་དམ་པའི་སྤྱོད་ཚུལ་གྱི་མཚམས་ལས་མི་
འདའ་བ་དང་། རྒྱ་མཚོ་ནི་གཏིང་དང་། ཁྱོད་ནི་མཁྱེན་པའི་སྟོབས་དཔག་
པར་མི་ནུས་པས་ཟབ་པའོ། ། དེ་ལྟ་ནའང་རྒྱ་མཚོ་འདི་ནི་གནག་པའི་མིག་
སྨན་དང་མཚུངས་ལ། སྐྱེས་བུ་ཁྱོད་ནི་གསེར་བཙོ་མའི་འོད་ཅན་ནོ་ཞེས་
པའོ། ། དེའི་དོན་བཤད་པ་ནི། གང་ཕྱིར་འདིར་ནི་གཉིས་ཀ་ཡིས། །
འབྱེད་བྱེད་ཡོན་ཏན་ནག་པོ་དང་། ། སེར་པོ་དག་ནི་ཐ་དད་བསྟན། ། འདི་
ནི་གཉིས་ཀའི་ལྡོག་པ་ཅན། ། བཤད་དོན་གང་གི་ཕྱིར་ན། གོང་དུ་བསྟན་
པའི་ཚིག་སྦྱོར་འདིར་ནི། རྒྱ་མཚོ་དང་སྐྱེས་བུ་གཉིས་ཀ་མི་མཚུངས་པ་ཡི་དབྱེ་
བ་འབྱེད་པར་བྱེད་པའི་ཡོན་ཏན་ནག་པོ་དང་། སེར་པོ་དག་གི་སྒྲས་དངོས་སུ་
ཟིན་པ་ཐ་དད་དུ་བསྟན་པ་འདི་ལྟ་བུ་ནི། གཉིས་ཀའི་ལྡོག་པ་ཅན་ནོ། ། །
གསུམ་པ་སྦྱར་བ་ཅན་གྱི་ལྡོག་པ་ནི། ཁྱོད་དང་རྒྱ་མཚོ་དུཝཱ་རོ། ། མ་
ཧཱ་ས་ཏྭཱ་ཏེ་ཛ ་བཅས། ། འདི་ཡིས་ཁྱོད་གཉིས་ཐ་དད་དེ། ། དེ་ནི་ཆུ་བདག་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ།
225
ཁྱོད་མཁས་སོ། ། ཞེས་པ་སྟེ། སྐྱེས་བུ་ཆེན་པོ་ཁྱོད་དང་རྒྱ་མཚོ་གཉིས་ནི་ཁྱད་
ཆོས་དུཏྰ་རོ། མ་ཧཱ་ས་ཏྭ་དང་ཏེ་ཛ སོགས་ཀྱི་སྒྲ་འདི་རྣམས་ཡོད་མཉམ་དང་
བཅས་པའི་སྒོ་ནས་ངེས་པར་མཚུངས་ཏེ། དེ་ཡང་དེ་ལྟར་ན། དུཐཱ་ནི་ཆུ་ངན་
པ་དང་། བཟློག་དཀའ་བ་གཉིས་ལ་འཇུག་པ་ལས། རྒྱ་མཚོ་ནི་ཆུ་ངན་པ་བ་
ཚྭའི་ཆུ་དང་བཅས་ཤིང་། རྒྱལ་པོ་ཁྱོད་ནི་སྐྱེས་བུ་གཞན་གྱིས་བཟློག་དཀའ་
བའོ། ། མ་ཧཱ་ས་ཏྭ་ནི་སེམས་ཅན་ཆེན་པོ་དང་སྙིང་སྟོབས་ལ་འཇུག་པ་ལས།
རྒྱ་མཚོ་ནི་སེམས་ཅན་ཆེན་པོ་ཆུ་སྲིན་དང་བཅས་ཤིང་། རྒྱལ་པོ་སྙིང་སྟོབས་
ཆེན་པོ་དང་བཅས་པའོ། ། ཏེ་ཛ མེ་དང་གཟི་བརྗིད་ལ་འཇུག་པ་ལས། རྒྱ་
མཚོ་རྒོད་མ་ཁའི་མེ་དང་བཅས་ཤིང་། རྒྱལ་པོ་ཁྱོད་ནི་གཞན་ཟིལ་གྱིས་གནོན་
པའི་གཟི་བརྗིད་དང་བཅས་པའོ། ། འོན་ཀྱང་འོག་ནས་འཆད་པར་བྱ་བའི་
ཁྱད་ཆོས་གཉིས་པོ་འདི་ཡིས་ཁྱེད་གཉིས་ཐ་དད་དེ། རྒྱ་མཚོ་དེ་ནི་ཆུ་ཡི་བདག་
ཉིད་བེམ་པོ་ཡིན་ལ། ཁྱོད་ནི་མཁས་པའི་བདག་ཉིད་རིག་པ་དང་ལྡན་པས་
སོ། ། དེའི་དོན་བཤད་པ་ནི། འདི་ནི་སྦྱར་བའི་ཚུལ་ལྡན་ཕྱིར། ། སྦྱར་བ་
ཅན་ཞེས་གཟུང་བར་མཛོད། ། ཅེས་པ། ཚིག་སྦྱོར་འདི་ནི་ཆོས་ཅན་གཉིས་
ཀ་ལ་དུཊཱ་རོ་ལ་སོགས་པ་མཚུངས་ཆོས་ཀྱི་སྒྲ་མཉམ་པ་ཉིད་དུ་སྦྱོར་བའི་ཚུལ་
དང་ལྡན་པའི་ཕྱིར། སྦྱར་བའི་ལྡོག་པ་ཅན་ཞེས་བྱ་བ་ཉིད་དུ་གཟུང་བར་
མཛོད་ཅིག་ཅེས་པའོ། ། འགོག་པ་ཅན་དང་གཏན་ཚིགས་ཅན། ། གཉིས་པོ་
དེ་ཡང་བསྟན་པར་བྱ། ། ད་ནི་འགོག་པའི་ལྡོག་པ་ཅན་དང་། གཏན་ཚིགས་
ཀྱི་ལྡོག་པ་ཅན་གཉིས་པོ་དེ་ཡང་བསྟན་པར་བྱའོ། ། ཞེས་དམ་བཅས་ལྟར། །
བཞི་པ་འགོག་པའི་ལྡོག་པ་ཅན་ནི། ལུགས་དང་ལྡན་ཞིང་བརྟན་པ་
དང་། ། རིན་ཆེན་འབྱུང་གནས་ཡིན་མོད་ཀྱང་། ། དྲི་མ་ལྡན་པ་ཆུ་སྲིན་
གནས། ། ཁྱོད་ཀྱི་འགྲན་ཟླ་འགྱུར་མ་ཡིན། ། ཀྭ་ཡེ་རྒྱལ་པོ་ཆེན་པོ་ཁྱོད་ནི།



226_
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འཇིག་རྟེན་གྱི་ལུགས་བཟང་པོ་དང་ལྡན་ཞིང་། སུས་ཀྱང་བསྐྱོད་པར་མི་ནུས་
པས་བརྟན་པ་དང་། རིན་པོ་ཆེ་དུ་མའི་འབྱུང་གནས་ཡིན་ལ། རྒྱ་མཚོ་ཡང་ཆུ་
བོའི་བདག་པོའི་ཆེ་ལུགས་དང་ལྡན་ཞིང་། འདོམ་བདུན་ནམ་བཅུ་གཉིས་མན་
ཆད་མི་གཡོ་བས་བརྟན་པ་དང་། མིང་དང་མཐུན་པའི་རིན་པོ་ཆེའི་འབྱུང་
གནས་སུ་གྱུར་པས་ན་ཁྱོད་དང་མཚུངས་མོད། འོན་ཀྱང་བ་ཚྭ་ཅན་གྱི་ཆུ་མ་
དག་པའི་དྲི་མ་དང་ལྡན་ཞིང་། སྲོག་ཆགས་གདུག་པ་ཆུ་སྲིན་གྱི་གནས་སུ་གྱུར་
པས། རྒྱལ་པོ་ཁྱེད་ཀྱི་འགྲན་ཟླ་འགྱུར་པ་མ་ཡིན་ཞེས། དགག་པ་བརྗོད་པའི་
འགོག་པ་དང་། འབྱེད་བྱེད་ཀྱིས་མི་མཚུངས་པར་ལྡོག་པས་ན། འགོག་པའི་
ལྡོག་པ་ཅན་ནོ། །
ལྔ་པ་གཏན་ཚིགས་ཀྱི་ལྡོག་པ་ཅན་ནི། རི་གླིང་རྒྱ་མཚོ་བཅས་པ་ཡི། །
ས་གཞི་མཐའ་དག་འཛིན་མོད་ཀྱང་། ། ལག་འགྲོ་རྣམས་ཀྱི་རྗེར་གྱུར་ཕྱིར། །
ལྷག་མ་ཅན་ནི་ཁྱོད་པས་དམན། ། ཀྱེ་རྒྱལ་པོ་ཆེན་པོ་གསོན་ཅིག་འཇིག་རྟེན་
ན་ཁྱོད་དང་མཚུམས་པ་གཞན་ནི་ཅི་ཡང་མེད་དོ། ། འོན་ཀྱང་ཀླུའི་རྒྱལ་པོ་
ལྷག་མ་ཅན་ནམ། མཐའ་ཡས་སམ། ནོར་རྒྱས་ཀྱི་བུ་ཞེས་བྱ་བ་ཅིག་ཡོད་དེ།
འདི་ལ་འཁྱིལ་བ་བདུན་ཡོད་པའི་གསུམ་པ་བརྐྱངས་པས་ལྷ་ཡུལ་དུ་བསྙེགས་ཏེ་
བྱུང་ལ། འཁྱིལ་བ་བཞི་ལྷག་མར་ལུས་པས་ན་ལྷག་མ་ཅན་དུ་གྲགས་སོ། ། ཀླུ་
བདག་དེ་ནི། ལྷུན་པོ་གཙོ་བོར་སྨོས་པའི་རི་དང་། གླིང་བཞི་དང་། རྒྱ་མཚོ་
ཆེན་པོ་བཞི་དང་བཅས་པའི་ས་གཞི་མཐའ་དག་འཛིན་པའི་སྒོ་ནས་ཁྱོད་དང་
འདྲ་མོད་ཀྱང་། ལག་འགྲོ་སྟེ་ཀླུ་དུད་འགྲོའི་རིགས་ཅན་རྣམས་ཀྱི་རྗེ་བོར་གྱུར་
པའི་ཕྱིར། ཀླུའི་རྒྱལ་པོ་ལྷག་མ་ཅན་དེ་ནི། འཁོར་ལོས་བསྒྱུར་བའི་རྒྱལ་པོ་
ཁྱོད་བས་དམན་ཏེ། ཁྱོད་ནི་ལྷ་ལུས་ལས་ལྷག་པ་མི་རྣམས་ཀྱི་རྗེ་བོར་གྱུར་པ་
ཡིན་པས་སོ། ། འདི་ནི་རྒྱུ་མཚན་རྟགས་སུ་བཀོད་པའི་ཆ་ནས་མཚུངས་པ་ལྡོག་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ།
227
པསན། གཏན་ཚིགས་ཀྱི་ལྡོག་པ་ཅན་ནོ། ། དེ་རྣམས་ཀྱི་དོན་བསྡུ་བ་ནི།
སྒྲ་དག་འཇུག་པར་མཚུངས་པ་ཡི། ། ལྡོག་པ་ཅན་ནི་འདི་འདྲ་སྟེ། ། དངོས་
སུ་ཟིན་པའི་སྒྲ་གཅིག་གམ་དུ་མ་དག དངོས་པོ་གཉིས་ལ་མཉམ་ཉིད་དུ་
འཇུག་པར་འགྱུར་པ་མཚུངས་པ། སླར་མི་འདྲ་བའི་ཁྱད་ཆོས་ཀྱི་ལྡོག་པ་ཅན་
ནི་འདི་འདྲ་བ་རྣམས་ཏེ་སྔོན་དུ་བསྟན་ཟིན་ཏོ། ། ཞེས་པའོ། །
གཉིས་པ་རྟོགས་པས་མཚུངས་ པའི་ ལྡོག་ པ་ཅན་ལ། དམ་བཅའ།
དཔེར་བརྗོད། ཁྱད་པར་བསྟན་པ་དང་གསུམ་ལས། དང་པོ་ནི། རྟོགས་
པར་གྱུར་པས་མཚུངས་པ་ཡང་། ། ཡོད་པ་དེ་ནི་རྗེས་སུ་བསྒྲུབ། ། སྒྲས་
དངོས་སུ་ཟིན་པ་མེད་ཀྱང་དོན་གྱི་ཤུགས་དང་སྐབས་ལ་སོགས་པ་ལས་རྟོགས་
པར་གྱུར་པའི་སྒོ་ནས། མཚུངས་པའི་ལྡོག་པ་ཅན་ཡང་ཡོད་པ་དེ་ནི། རྗེས་སུ་
བསྒྲུབ་པའམ། བསྟན་པར་བྱ་བ་ཞེས་པའོ། ། གཉིས་པ་དཔེར་བརྗོད་ལ་
གཉིས་ལས། དང་པོ་རྟེན་གྱི་ལྡོག་པ་ཅན་ནི། ཁྱོད་ཀྱི་གདོང་དང་པདྨ་སྟེ། །
འདི་གཉིས་ཀྱི་ནི་ཁྱད་པར་ཡང་། ། པདྨ་ཆུ་ལས་སྐྱེས་པ་དང་། ། ཁྱོད་གདོང་
ཁྱོད་ལ་བསྟན་པའོ། ། བུད་མེད་ཀྱི་གདོང་པ་དང་པདྨ་སྟེ། ཞེས་པ་མ་
གཏོགས་དེ་གཉིས་འདྲ་བ་སྒྲས་དངོས་སུ་བསྟན་པ་མེད་ཀྱང་། མཛེས་པ་ལ་
སོགས་པས་མཚུངས་པར་དོན་གྱིས་རྟོགས་པའོ། ། འདི་གཉིས་ཀྱི་ནི་ཁྱད་པར་
མི་འདྲ་བ་ཡང་། པདྨ་ཆུ་ལས་སྐྱེས་པ་དང་། ཁྱོད་ཀྱི་གདོང་པ་ནི་ཁྱོད་རང་
ཉིད་ལ་བསྟན་པའོ་ཞེས། རྟེན་ཐ་དད་པ་ཙམ་གྱིས་ལྡོག་པས་ན། རྟེན་གྱི་དབྱེ་
བའི་ལྡོག་པ་ཅན་ནོ། ། གཉིས་པ་དཔེ་བས་དཔེ་ཅན་ལྷག་པའི་ལྡོག་པ་ཅན་ནི།
རི་དྭགས་མིག་ལ་སྨིན་སྒེག་དང་། ། མྱོས་པའི་དམར་བས་རེག་པ་མེད། །
ཁྱོད་ཀྱི་མིག་ནི་གཉིས་པོ་འདི། ། ཡོན་ཏན་དེ་དག་ཉིད་ཀྱིས་བརྒྱན། ། ཀྭ་ཡེ་
སྒེག་མ་ཞེས་བོད་ནས། འཇིག་རྟེན་ན་རིགས་དྭགས་ཀྱི་མིག་མཛེས་པའི་དཔེར་



228 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བྱེད་ནའང་། དེ་ལ་ནི་སྨིན་མའི་སྒེག་པ་དང་། མྱོས་པས་དམར་བས་རེག་པ་
མེད་དེ། མ་གོས་ལ། ཁྱོད་ཀྱི་མིག་ནི་སྨིན་མའི་རྣམ་འཕྲུལ་གྱི་འཇོ་སྒེག་དང་།
ཆགས་པས་མྱོས་པའི་དམར་བ་གཉིས་པོ་འདི་ཡི་ཡོན་ཏན་དེ་དག་ཉིད་ཀྱིས་
བརྒྱན་པས་ལྷག་གོ། ། འདིར་རི་དྭགས་དང་འདོད་ལྡན་མའི་མིག་དག འདྲ་
བར་དངོས་སུ་མ་བསྟན་ཡང་། འབྱེད་བྱེད་བརྗོད་པའི་ཤུགས་ལས་མཚུངས་
པར་རྟོགས་ལ། དེ་ཡང་རི་དྭགས་ཀྱི་མིག་ལ་སྒེག་པ་དང་དམར་བས་རེག་པ་
མེད་ཅེས་དགག་སྒྲ་སྦྱར་ནས། ཁྱོད་ཀྱི་མིག་འདི་ཡོན་ཏན་དེ་དག་ཉིད་ཀྱིས་
བརྒྱན་ཞེས། མཛེས་ཆོས་གོ་ལྡོག་པས་ན། དཔེ་བས་དཔེ་ཅན་ལྷག་པའི་ལྡོག་
པ་ཅན་ནོ། ། གསུམ་པ་ཁྱད་པར་བསྟན་པ་ནི། སྔ་མར་དབྱེ་བ་ཙམ་ཞིག་
བསྟན། ། འདི་ནི་ལྷག་པ་ཉིད་བསྟན་ནོ། ། དཔེར་བརྗོད་སྔ་མར་རྟེན་གྱི་དབྱེ་
བ་ཐ་དད་པ་ཙམ་ཞིག་གིས་འབྱེད་བྱེད་བསྟན་ལ། ཕྱི་མ་འདིར་ནི་དཔེ་ལས་
དཔེ་ཅན་ལྷག་པའི་ཡོན་ཏན་ཉིད་ཀྱི་འབྱེད་བྱེད་བསྟན་པ་ཡིན་ནོ། །
གསུམ་པ་འབྱེད་བྱེད་མཚུངས་པའི་ལྡོག་པ་ཅན་ལ་གཉིས། དམ་བཅའ་
བ་དང་། དཔེར་བརྗོད་པའོ། ། དང་པོ་ནི། སླར་ཡང་མཚུངས་པའི་ལྡོག་པ་
ཅན། ། གཞན་དག་རབ་ཏུ་བསྟན་པར་བྱ། ། སླར་ཡང་མཚུངས་ཆོས་དང་
འབྱེད་བྱེད་གཉིས་ཀ་སྒྲ་དངོས་སུ་ཟིན་པ་དང་། མཚུངས་ཆོས་མ་ཟིན་ལ།
འབྱེད་བྱེད་སྒྲ་དངོས་སུ་མ་ཟིན་པའི་ལྡོག་པ་ཅན་གཞན་དག་ཀྱང་རབ་ཏུ་བསྟན་
པར་བྱ་ཞེས་བཤད་པར་དམ་བཅས་པའོ། ། གཉིས་པ་དཔེར་བརྗོད་ལ་གཉིས་
ལས། དང་པོ། མཚུངས་ཆོས་དང་འབྱེད་བྱེད་གཉིས་ཀ་མཚུངས་པས་སྒྲ་
དངོས་སུ་ཟིན་པའི་ལྡོག་པ་ཅན་ནི། ཁྱོད་ཀྱི་གདོང་དང་པདྨ་དཀར། ། རྒྱས་
ཤིང་དྲི་བཟང་ལྡན་པ་སྟེ། ། པདྨ་ལ་ནི་བུང་བ་འཁོར། ། ཁྱོད་ཀྱི་གདོང་ལ་
མིག་རབ་གཡོ། ། ལང་ཚོ་མ་ཁྱོད་ཀྱི་གདོང་དང་། པདྨ་དཀར་པོ་གཉིས་རྣམ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། _229
པར་རྒྱས་ཤིང་དྲི་བཟང་པོ་ཡིད་དུ་འོང་བ་དང་ལྡན་པ་སྟེ་གཉིས་ཀ་ལ་མཚུངས་
སོ། ། དེ་ཡང་པདྨ་ལ་ནི་བུང་བ་འཁོར་ཞིང་ལྡིང་ལ། ཁྱོད་ཀྱི་གདོང་ལ་མིག་
རབ་ཏུ་གཡོ་བའི་ཁྱད་པར་འདི་ཉིད་ཙམ་གྱིས་ཐ་དད་དོ། ། ཞེས་མཚུངས་ཆོས་
དང་འབྱེད་བྱེད་གཉིས་ཀ་སྒྲས་དངོས་སུ་ཟིན་པར་བསྟན་པས་མཚུངས་པའི་
ལྡོག་པ་ཅན་ནོ། ། གཉིས་པ་མཚུངས་ཆོས་མ་ཟིན་ལ་འབྱེད་བྱེད་སྒྲས་དངོས་སུ་
ཟིན་པའི་ལྡོག་པ་ཅན་ནི། ཟླ་བ་འདི་ནི་མཁའ་ཡི་རྒྱན། ། ངང་པ་འདི་ནི་ཆུ་
ཡི་རྒྱུན། ། མཁའ་འདི་རྒྱུ་སྐར་ཕྲེང་བ་ཅན། ། ཆུ་འདི་ཀུ་མུད་རྒྱས་པ་
ཅན། ། རྒྱ་མཚོ་ལས་བྱུང་བའི་ཟླ་བ་འདི་ནི་ནམ་མཁའ་མཛེས་པར་བྱེད་པའི་
རྒྱན་དུ་གྱུར་ལ། འདབ་ཆགས་ངང་པ་འདི་ནི་ཆུའི་རྒྱུན་ཤ་སྟག་ཉིད་དོ། ། དེ་
བཞིན་དུ་མཁའ་འདི་ནི་རྒྱུ་སྐར་གྱི་ཕྲེང་བས་མཛེས་པ་ཅན། ཆུ་འདི་ནི་མེ་ཏོག་
ཀུ་མུ་དའི་ཕྲེང་བས་བརྒྱན་པ་ཅན་ནོ་ཞེས་པའོ། ། དེའི་དོན་བཤད་པ་ནི།
འདིར་ནི་ཟླ་བ་ངང་པ་དག ། དཀར་བ་ཉིད་སོགས་རྟོགས་པ་དང་། ། མཁའ་
དང་ཆུ་ནི་དག་པ་ཡང་། ། རྟོགས་པར་མཚུངས་པའི་དབྱེ་བ་བྱས། ། ཚིག་
སྦྱོར་འདི་ནི། ཟླ་བ་དང་ངང་པ་དག་གི་མཚུངས་ཆོས་དཀར་བ་ཉིད་དང་།
མཛེས་པ་ སོགས་སྒྲས་ དངོས་སུ་མ་ཟིན་ཡང་། ཤུགས་ལ་རྟོགས་པ་དང་།
འབྱེད་བྱེད་མཁའི་རྒྱན་དང་། ཆུའི་རྒྱན་ཞེས་སྨྲས་དངོས་སུ་བསྟན་པ་དང་།
དེ་བཞིན་དུ་མཁའ་དང་། ཆུ་གཉིས་ནི་མཚུངས་ཆོས་སྔོ་ཞིང་དྭངས་ལ་དག་
པར་ཤུགས་ལ་རྟོགས་པར་བྱ་བའི་ཕྱིར། རྒྱུ་སྐར་གྱི་ཕྲེང་བ་དང་། ཀུ་མུད་རྒྱས་
པ་ཅན་ཞེས་འབྱེད་བྱེད་མཚུངས་པའི་དབྱེ་བ་སྒྲས་ཟིན་པར་བྱས་སོ་ཞེས་
པའོ། ། དཔེར་བརྗོད་སྔ་ཕྱིའི་ཁྱད་པར་བསྟན་པ་ནི། སྔ་མ་ལ་ནི་སྒྲ་ལྡན་
མཚུངས། ། གཉིས་ཀ་ལ་ཡང་ཐ་དད་དབྱེ། ། བུང་བ་མིག་ལ་སོགས་པ་
མཚུངས། ། དེ་ཕྱིར་མཚུངས་པའི་ལྡོག་པ་ཅན། ། དེ་ཡང་དཔེར་བརྗོད་སྔ་མ་



230 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ལནི་ཁྱོད་ཀྱི་གདོང་དང་པདྨ་ཞེས་པའི་སྐབས་སུ་རྒྱས་ཤིང་དྲི་བཟང་ལྡན་ཞེས་
སྒྲ་དངོས་སུ་ལྡན་པས་མཚུངས་ལ། ཕྱི་མ་ལ་ནི་མཚུངས་ཆོས་ཤུགས་ཀྱིས་
རྟོགས་ཤིང་། དཔེར་བརྗོད་སྔ་ཕྱི་གཉིས་ཀ་ལ་ཡང་ཐ་དད་དུ་དབྱེ་བའི་འབྱེད་
བྱེད། བུང་བ་དང་། མིག་དང་སོགས་པས་མཁའ་དང་། ཆུ་དང་། རྒྱུ་སྐར་
དང་། ཀུ་མུད་རྣམས་མཚུངས་པར་བསྟན་པ་དེའི་ཕྱིར། མཚུངས་པའི་ལྡོག་
པ་ཅན་ཞེས་པའོ། །
བཞི་པ་རིགས་མཐུན་ལྡོག་པ་ཅན་ནི། རིན་ཆེན་སྣང་བས་མི་འཕྲོགས་
ཤིང་། ། ཉི་མའི་འོད་ཀྱིས་མི་བཟློག་པ། ། ལང་ཚོ་ལས་བྱུང་ན་ཆུང་གི། །
མུན་པས་ལྟ་བ་འགོག་པར་བྱེད། ། ནོར་བུ་རིན་ཆེན་གྱི་སྣང་བས་ཀྱང་མི་
འཕྲོགས་པ་སྟེ་ཞི་བར་མི་ནུས་ཤིང་། ཉི་མའི་འོད་ཀྱིས་མི་བཟློག་པ་སྟེ་མི་སེལ་
ལ། དེ་ལྟ་བུ་ལང་ཚོ་དར་ལ་བབས་པ་ལས་བྱུང་བའི་ན་ཆུང་མ་དག་གི་ཆགས་
པའི་མུན་པས། སྤྱོད་ཡུལ་གཟུགས་ལ་ལྟ་བ་སྒྲིབ་པའམ། འགོག་པར་བྱེད་
ཅེས་པའོ། ། དེའི་དོན་བཤད་པ་ནི། མུན་པའི་རིགས་ལས་མུན་པ་འདི། །
ལྟ་བ་འགོག་པ་ཉིད་ཀྱིས་མཚུངས། ། གཞན་དག་གིས་ནི་ཐ་དད་བསྟན། །
འདི་ནི་རིགས་མཐུན་ལྡོག་པ་ཅན། ། དེ་ཡང་མུན་པའི་རིགས་དུ་མ་ཡོད་པ་
ལས། ན་ཆུང་གི་ཆགས་པའི་མུན་པ་འདི་ནི་གཟུགས་ཀྱི་གནས་ལུགས་ཇི་
བཞིན་ལྟ་བ་དེ་འགོག་པའམ། གེགས་བྱེད་པ་ཉིད་ཀྱི་མུན་པ་སྤྱི་དང་ཆོས་
མཚུངས་ལ། དེ་ལས་གཞན་པའི་འབྱེད་བྱེད་རིན་པོ་ཆེའི་སྣང་བས་མི་འཕྲོགས་
ཤིང་། ཉི་མའི་འོད་དག་གིས་ནི་མི་ལྡོག་པས། ཕྱི་རོལ་གྱི་མུན་པ་ལས་ཐ་དད་
པར་བསྟན་ཏེ། མཐོང་བ་འགོག་པས་མུན་པ་རིགས་མཐུན་ཡང་མཚན་ཉིད་མི་
འདྲ་བས་ལྡོག་པའི་ཕྱིར། རིགས་མཐུན་གྱི་ལྡོག་པ་ཅན་ནོ། ། དེ་བཞིན་དུ་
དཔག་བསམ་འཁྲི་ཤིང་ལས། ཀུ་ན་ལའི་རྟོགས་པ་བརྗོད་པར། ཡུལ་ན་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 231
བསིལ་བའི་ཆུ་རྒྱུན་གྲུབ་མོད་ཀྱང་། ། མྱ་ངན་ཐང་རྣམས་དག་གི་གདུང་བར་
འགྱུར། ། ཉི་མ་ཤར་ཡང་ཆགས་པས་གཟིར་རྣམས་ལ། ། ཕྱོགས་མཚམས་
རྣམས་ནི་འཇིགས་རུང་མུན་པ་ཡིན། ། ཞེས་པའོ། །
དགུ་པ་སྲིད་པ་ཅན་གྱི་རྒྱུན་ལ་མཚན་ཉིད་དང་། དཔེར་བརྗོད་
གཉིས་ལས། དང་པོ་ནི། རབ་ཏུ་གྲགས་པའི་རྒྱུ་བཟློག་ནས། ། གང་ཞིག་རྒྱུ་
གཞན་ཅུང་ཟད་དམ། ། གང་དུ་རང་གི་ངོ་བོ་ཉིད། ། སྟོན་པ་དེ་ནི་སྲིད་པ་
ཅན། ། དེ་ཡང་འཇིག་རྟེན་ལ་རབ་ཏུ་གྲགས་པའི་རྒྱུ་བཟློག་པ་སྟེ་བཀག་ནས།
འབྲས་བུ་སྟོན་པ་དང་། དེ་ལས་གཞན་པ་གང་བརྗོད་པར་བྱ་བ་ཞིག་གི་རྒྱུ་རྗེས་
སུ་མཐུན་པ་གཞན་ཅུང་ཟད་སྟོན་པ་ཉིད་དམ། རབ་ཏུ་གྲགས་པ་དང་། མ་
གྲགས་པའི་རྒྱུ་ཅི་ལའང་མ་ལྟོས་པར་ཚིག་སྦྱོར་གང་དུ་རང་གི་ངོ་བོ་ཉིད་ཀྱི་ཆོས་
གྲུབ་པར་སྟོན་པ་དེ་ནི། སྲིད་པ་ཅན་གྱི་རྒྱན་ཞེས་བྱའོ། ། གཉིས་པ་དཔེར་
བརྗོད་གསུམ་ལས། །
དང་པོ་རབ་ཏུ་གྲགས་པའི་རྒྱུ་བཟློག་ནས་འབྲས་བུ་རང་གི་ངོ་བོ་ཉིད་
སྟོན་པའི་སྲིད་པ་ཅན་ནི། མ་འཐུངས་མྱོས་པའི་ཀ་དམྤ། ། མ་ཕྱིས་དྲི་མ་མེད་
པའི་མཁའ། ། བགྲུངས་པར་མ་བྱས་དྭངས་པའི་ཆུ། ། འགྲོ་བའི་ཡིད་ནི་
འཕྲོག་པར་བྱེད། ། དེ་ལ་སྤྱིར་མྱོས་པའི་རྒྱུ་ཆང་གི་བྱེ་བྲག་དང་། དྲི་མ་མེད་
པའི་རྒྱུ་ཕྱིས་པ་དང་། ཆུ་དྭངས་པའི་རྒྱུ་ཆུ་ལྡང་ནོར་བུ་ལ་སོགས་པས་བགྲུངས་
པརབྱེད་པ་སྟེ། དངོས་སུ་མ་སྨོས་ཀྱང་། དོན་གྱི་གོ་བས་བཤད་བྱའི་རྒྱུ་དེ་
རྣམས་ཡིན་པ་འཇིག་རྟེན་ན་གྲགས་པ་བཀག་ནས། མ་འཐུངས་པར་མྱོས་
པའམ་བཟི་བ་ཀ་དམྤ་སྟེ། ཆུ་བྱ་མཐིང་རིལ་སྐད་འཇམ་ལ་དལ་བར་སྒྲོག་པ་
དང་། མ་ཕྱིས་ཀྱང་དྲི་མ་མེད་པའི་ནམ་མཁའ་རྣམ་པར་དག་པ་དང་། ་ ཆུ་
ལྡང་ནོར་བུ་སོགས་ཀྱིས་བགྲུངས་པར་མ་བྱས་ཀྱང་། གཙང་ཞིང་དྭངས་པ་



-
--，
232 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཡན་ལག་བརྒྱད་ལྡན་གྱི་ཆུ་འདིའོ། ། དེ་གསུམ་གྱི་འགྲོ་བའི་ཡིད་ནི་འཕྲོག་པར་
བྱེད་དོ། ། ཞེས་འདི་ལྟ་བུ་ནི་འཇིག་རྟེན་ལ་གྲགས་པའི་རྒྱུ་བཀག་ནས།
འབྲས་བུ་སྟོན་པས་ན་མ་གྲགས་པའི་སྲིད་པ་ཅན་ནོ། །
གཉིས་པ་རྒྱུ་གཞན་ཅུང་ཟད་དང་བཅས་ཏེ་འབྲས་བུ་རང་གི་ངོ་བོ་ཉིད་
སྟོན་པའི་སྲིད་པ་ཅན་ནི། སྨན་མ་བསྐུས་པར་དཀར་མིན་མིག ། མནན་པ་
མིན་པར་སྨིན་མ་དམའ། ། ཚོན་མ་བསྐུས་པར་དམར་བ་ནི། ། མཛེས་མ་ཁྱོད་
ཀྱི་མཆུ་འདིའོ། ། ཀྱེ་བཞིན་བཟང་མ་ཞེས་བོད་ནས། ཁྱོད་ལ་འབད་མ་
དགོས་པས་མཛེས་ཆོས་མི་ཉུང་བ་ཞིག་སྟེ། མིག་སྨན་མ་བསྐུས་པར་དཀར་བ་
མིན་པ་ཤིན་ཏུ་གནག་པའི་མིག་དང་། མནན་པ་མིན་པར་སྨིན་མ་འཁྱོག་པོར་
དམའ་བ་དང་། རྒྱ་སྐྱེགས་ལ་སོགས་པའི་ཚོན་མ་བསྐུས་པར་ཡང་དམར་བ་ནི།
མཛེས་ཤིང་ཡིད་འོང་མ་ཁྱོད་ཀྱི་མཆུ་འདིའོ། ། ཞེས་པ་འཇིག་རྟེན་ལ་རབ་ཏུ་
གྲགས་པ། གནག་པའི་རྒྱུ་མིག་སྨན་བསྐུ་དགོས་པ་སོགས་དངོས་སུ་བཀག་ནས།
ཤུགས་ལས་རྒྱུ་གཞན་ལང་ཚོའི་འབྲས་བུ་བསྟན་པས་ན། རྒྱུ་གཞན་སྟོན་པའི་
སྲིད་པ་ཅན་ནོ། ། དེ་དག་གི་དོན་བཤད་པ་ནི། གང་ཕྱིར་མ་འཐུངས་ལ་
སོགས་སྐྱེས། ། མྱོས་པ་ཉིད་སོགས་རྒྱུ་གཞན་ཅན། ། རྒྱུ་མེད་དག་ཀྱང་བརྗོད་
འདོད་པ། ། དེ་ལ་འདིར་ནི་འགལ་བ་མེད། ། འཇིག་རྟེན་ལ་རབ་ཏུ་གྲགས་
པའི་རྒྱུ་བཟློག་པར་བྱེད་པར་གང་གི་ཕྱིར། འཐུངས་པ་སོགས་རྒྱུ་མེད་པ་ལས་
སྐྱེས་པའི་འབྲས་བུ་མྱོས་པ་ཉིད་སོགས་དང་། མིག་སྨན་མ་བསྐུས་ཀྱང་མིག་
ནག་པ་ལ་སོགས་པའི་རྒྱུ་གཞན་ལང་ཚོ་དར་ལ་བབས་པ་ཅན་ལས་བྱུང་བ་
དངོས་སུ་མ་བསྟན་ཡང་། དོན་གྱི་གོ་བས་བསྟན་ཟིན་པ་དང་། ད་ནི་འཆད་
པར་བྱ་བ་དང་རབ་ཏུ་གྲགས་པ་དང་མ་གྲགས་པའི་རྒྱུ་གང་ལ་མི་ལྟོས་པར།
འབྲས་བུ་རང་གི་ངོ་བོར་གྲུབ་པ་སྟེ། རྒྱུ་མེད་པའི་འབྲས་བུ་དག་ཀྱང་བརྗོད་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། _233
པར་འདོད་པ་དེ་ལ། སྙན་ངག་གི་སྐབས་འདིར་སྦྱོར་བའི་དབང་གི་ནི་འགལ་
བའི་སྐྱོན་མེད་ཅེས་པའོ། །
གསུམ་པ་རྒྱུ་མེད་པར་འབྲས་བུ་རང་གི་ངོ་བོ་ཉིད་སྟོན་པར་སྲིད་པ་ཅན་
ནི། བསྒོས་པ་མེད་པར་ཁ་དྲི་ཞིམ། ། བཅོས་པ་མེད་པར་ལུས་པོ་མཛེས། །
རྒྱུམེད་དག་ཏུ་ཟླ་བ་དགྲ ། རྒྱུ་མཚན་མེད་པར་འདོད་པ་གྲོགས། ། ཀྭ་ཡེ་
མཚན་དང་ལྡན་པའི་འདོད་ལྡན་མ་ཞེས་བོད་ནས། ཁྱོད་ཀྱི་ཁ་ལ་དྲི་ཞིམ་པའི་
རྒྱུསྨན་བཟང་པོ་བསྒོས་པ་མེད་པར་རང་བཞིན་གྱི་ཁ་ལ་ཨུཏྤལའི་དྲི་ཞིམ་པོ་བྲོ་
བ་དང་། མཛེས་པའི་རྒྱུ་བཅོས་པ་སྟེ། འབད་པས་སྒྲུབ་པ་མེད་པར་ལུས་པོ་
ལྷུན་གྲུབ་ཏུ་མཛེས་ཤིང་མི་དུད་པའི་ཁེངས་པ་དང་ལྡན་པ་ལ། དགྲར་ལྡང་
བའི་རྒྱུ་གནོད་པ་གང་ཡང་བྱས་པ་མེད་པ་དག་ཏུ་ཟླ་བ་འདིས་ནི་ལུས་སེམས་
དྲག་ཏུ་ གདུང་བས་ན་དགྲ་བོར་ གྱུར་ཞིང་། མཐུན་པའི་ རྒྱུ་མཚན་ ཕན་
བཏགས་པ་ཅི་ཡང་མེད་པར། འདོད་པ་སྟེ་ཡིད་སྲུབས་ཉེ་བར་བྱེད་པའི་
གྲོགས་ཡིན་ནོ་ཞེས་པའོ། ། དེའི་དོན་བཤད་པ་ནི། བསྒོས་པ་མེད་སོགས་
ཚིག་གིས་འདིར། ། རྒྱུ་ནི་དངོས་སུ་རབ་བཟློག་ཅིང་། ། དྲི་ཞིམ་ཉིད་སོགས་
འབྲས་བུ་བརྗོད། ། དེ་ཕྱིར་དེ་ནི་སྲིད་པ་ཅན། ། དེ་ཡང་བསྒོས་པ་མེད་པ་
དང་། བཅོས་པ་མེད་པ་དང་། རྒྱུ་མེད་པ་དང་། རྒྱུ་མཚན་མེད་པ་སོགས་
མངོན་དུ་ཟིན་པའི་ཚིག་སྒྲ་དག་གིས། འདིར་རྒྱུ་དེ་རྣམས་ནི་དངོས་སུ་རབ་ཏུ་
བཟློག་ཅིང་། ཁ་དྲི་ཞིམ་པ་དང་། སོགས་པས་བསྡུས་པ་ལུས་པོ་མཛེས་པ་
དང་། ཟླ་བ་དགྲ་རུ་གྱུར་པ་དང་། འདོད་པ་གྲོགས་སུ་གྱུར་པའི་འབྲས་བུ་
དངོས་སུ་བརྗོད་པ་དེའི་ཕྱིར། ཚིག་སྦྱོར་བ་དེ་ལྟ་བུ་ནི། རྒྱུ་གང་ཡང་མེད་པར་
འབྲས་བུ་རང་གི་ངོ་བོར་སྲིད་པར་སྟོན་པས་ན། རང་གི་ངོ་བོ་སྟོན་པའི་སྲིད་པ་
ཅན་ནོ། ། དེ་དང་མཐུན་པའི་དཔེར་བརྗོད་པ་གཞན་ཡང་དཔག་བསམ་འཁྲི་



-，
234 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཤིང་ལས། རབ་གསལ་གྱི་རྟོགས་པ་བརྗོད་པར། བདུད་རྩིའི་ཆུ་གཏེར་མ་
བསྲུབས་ཤིང་། ། ནོར་རྒྱས་ཐང་ཡང་མ་བཅད་ལ། ། རི་བོ་བསྒྲིལ་བ་མེད་
པར་ནི། ། གླང་པོའི་མཆོག་འདི་སུ་ཡིས་བསྐྲུན། ། ཞེས་པའང་ངོ། །
བཅུ་པ་བསྡུས་བརྗོད་ཀྱི་རྒྱན་ལ། མཚན་ཉིད་དང་། དཔེར་
བརྗོད་གཉིས་ལས། དང་པོ་ནི། དངོས་པོ་འགའ་ལ་བསམ་བྱས་ནས། ། དེ་
དང་མཚུངས་པའི་དངོས་པོ་གཞན། ། བསྡུས་པའི་ཚུལ་གྱིས་རྗོད་བྱེད་པ། །
དེ་ནི་བསྡུས་པ་བརྗོད་པར་འདོད། ། བརྗོད་པ་འདོད་པའི་དངོས་པོ་འགའ་
ཞིག་ལ་བསམས་ཤིང་ཡིད་ལ་བྱས་ནས། དེ་དང་མཚུངས་པའི་དངོས་པོ་གཞན་
ཞིག་གིས། བརྗོད་བྱའི་དོན་བསྡུས་པའི་ཚུལ་གྱིས་རྗོད་པར་བྱེད་པའི་ཚིག་སྦྱོར་
དེ་ནི། བསྡུས་པ་བརྗོད་པའི་རྒྱུན་དུ་འདོད་དོ། ། འདི་ལ་སྒྲ་ཙམ་གྱི་རྒྱན་ཡང་
ཟེར་ཏེ་གང་དུ་དོན་ནམ་སྒྲའི་དོན་དེ་ཉིད་ཉེ་བར་མཚོན་པར་བྱ་ཞིང་རང་གི་
དོན་གསལ་བར་འགྱུར་ལ། སྙན་ངག་ཁྱད་པར་ཏེ། སྒྲ་ཙམ་ཞེས་པ་མཁས་པ་
རྣམས་ཀྱིས་བཤད། ཅེས་ཡུལ་དབུས་འགྱུར་གྱི་མཁས་པ་རྣམས་ལ་གྲགས་
སོ། ། གཉིས་པ་དཔེར་བརྗོད་ལ་སྤྱིར་བསྟན་པ་དང་། བྱེ་བྲག་ཏུ་བཤད་པ་
གཉིས་ལས། དང་པོ་ནི། བུང་བ་ཇི་ལྟར་འདོད་པ་བཞིན། ། པདྨ་རྒྱས་ལ་
སྦྲང་རྩི་འཐུངས། ། དྲི་ཞིམ་རྒྱས་པ་མ་ཡིན་ཡང་། ། མེ་ཏོག་ཁ་མ་ཕྱེ་སྦྱོར་
ལྟོས། ། བུང་བ་འགའ་ཞིག་ཇི་ལྟར་འདོད་པ་བཞིན་དུ་པདྨ་རྒྱས་པ་ལས་སྦྲང་
རྩི་འཐུངས་པར་བྱེད་བཞིན་དུ། དེས་ཆོག་མི་ཤེས་པར། གེ་སར་དང་དྲི་ཞིམ་
རྒྱས་པ་མ་ཡིན་ཡང་། སྲེད་པ་ཆེན་པོས་མེ་ཏོག་ཁ་མ་ཕྱེ་བ་ལ་མཆུ་སྦྱོར་ཞིང་།
སྦྲང་རྩི་གཞིབས་པའི་ཚུལ་བྱེད་པ་ལ་ལྟོས་ཞེས་མ་རངས་པའི་དོན་ཏོ། ། དེའི་
དགོངས་པ་བཤད་པ་ནི། ཆགས་ལྡན་བུད་མེད་དར་མ་ལ། ། དགའ་བའི་རྩེ་
དགས་བཅིངས་པ་དག ། བུ་མོ་འགའ་ཞིག་དག་ལ་ཡང་། །འདོད་པ་འཕེལ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། _235
བ་སྟོན་པར་བྱེད། ། ཚིག་སྦྱོར་སྔ་མས་བསྡུས་ནས་བསྟན་པའི་དོན་ནི་འདི་ལྟ་
སྟེ། ཆགས་ལྡན་འགའ་ཞིག་བུད་མེད་ལང་ཚོ་དར་བབས་མ་ལ། དགའ་
མགུར་རོལ་པའི་རྩེ་དགའ་ཉམས་སུ་མྱོང་བས་བཅིངས་པའི་ཁྱད་པར་དག བུ་
མོ་འདོད་པའི་སྤྱོད་ཡུལ་དུ་མ་གྱུར་པ་ཆུང་ངུ་འགའ་ཞིག་དག་ལ་ཡང་། འདོད་
པ་འཕེལ་བ་སྟེ་སྐྱེས་ནས་མི་ཚངས་པ་སྤྱོད་པའི་ཚུལ་དེ་ལྟ་བུ་རིགས་པ་མིན་པ་
སྟོན་པར་བྱེད་པས་ན། སྤྱི་ཙམ་གྱི་བསྡུས་པ་བརྗོད་པའོ། ། འདི་ལ་གཞན་
ཡང་དཔེར་བརྗོད་ཤིན་ཏུ་མང་སྟེ། བསོད་ནམས་དམན་པའི་རྟོགས་པ་བརྗོད་
པར། ནགས་སུ་གླང་ཆེན་མྱོས་པ་དག ། དྲག་པོའི་སྒྲ་ནི་མ་སྒྲོགས་ཤིག །
འདི་ནི་སེང་གེ་སྤྲིན་གྱི་སྒྲ། ། བཟོད་པ་མིན་པ་རྣམ་པར་གནས། ། པཎྜི་ཏ་སྨྲི་
ཏིས། རི་བོང་འཛིན་པའི་རྒྱུ་སྐར་ཕྲེང་བ་ཅན། ། མཚན་མོ་མཁའ་ལ་རྒྱུ་བ་
འདི་སྤངས་ནས། ། དྭངས་པའི་ཆུ་ནང་འདི་ན་ཟླ་བ་ཞེས། ། དབྱིབས་ལ་
མཚན་མར་འཛིན་པ་བྱིས་པའི་བློ། ། ཁོ་བོས་ས་པཎ་རྣམ་ཐར་གྱི་སརྒ་བཅུ་
གཅིག་པ་མྱང་འདས་སུ། དེ་སྐད་སྣང་བའི་མཐར་ཐུག་ནུབ་ཕྱོགས་ཀྱི། ། ས་
འཛིན་ལས་ནི་ཉི་མ་འཕེན་བྱེད་པའི། ། མཚམས་སུ་དམར་བའི་འོད་ཀྱི་རྗེས་
བཟུང་ཡང་། ། ཡང་དག་མུན་པའི་འཇིག་རྟེན་ཟུམ་པར་བྱེད། ཅེས་པ་ལ་
སོགས་པའོ། ། །
གཉིས་པ་བྱེ་བྲག་ཏུ་བཤད་པ་ལ། མདོར་བསྟན་པ་དང་། རྒྱས་པར་
བཤད་པ་གཉིས་ལས། དང་པོ་ནི། ཁྱད་པར་ཅན་ཙམ་ཐ་དད་ཅིང་། ། ཁྱད་
པར་རྣམ་པར་མཚུངས་པའང་ཡོད། ། ཁྱད་པར་ཐ་དད་ཐ་དད་མིན། ། འདི་
ནི་གཞན་པ་དག་ཀྱང་ཡོད། ། ཁྱད་པར་ཅན་ཏེ། ཆོས་བཅས་གཉིས་པོ་ཙམ་
ཐ་དད་ཅིང་། དེའི་ཁྱད་པར་གྱི་ཆོས་ཀུན་རྣམ་པ་མཚུངས་པའི་བསྡུས་བརྗོད་
ཀྱང་ཡོད་ལ། གཞན་ཡང་ཁྱད་པར་གྱི་ཆོས་ཐ་དད་མིན་པ་རྣམ་པ་གཉིས་སུ་



236 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བསྡོམས་པའི་བསྡུས་བརྗོད་དང་། འདི་ལས་ནི་གཞན་པ་སྔོན་མེད་ཀྱི་བསྡུས་
བརྗོད་དག་ཀྱང་འཆད་རྒྱུ་ཡོད་ཅེས་པའོ། །
གཉིས་པ་རྒྱས་པར་བཤད་པ་ལ། དང་པོ་ཁྱད་གཞི་ཐ་དད་ཅིང་ཁྱད་
ཆོས་མཚུངས་པའི་བསྡུས་བརྗོད་ནི། རྩ་བརྟན་འབྲས་བུའི་ཁུར་གྱིས་ནི། །
སློང་རྣམས་རྟག་ཏུ་རྒྱས་པར་བཤད། ། གྲིབ་མ་སྣུམ་པའི་ལྗོན་པ་ཆེ། ། འདི་
རྣམས་བདག་གིས་ཡང་དག་འཐོབ། ། དེ་ཡང་དཔག་བསམ་འཁྲི་ཤིང་ལྗོན་
པའི་རང་བཞིན་དུ་གྱུར་པ་དང་། སྐྱེས་བུ་ཆེན་པོ་དམ་པའི་མཚན་ཉིད་དང་
ལྡན་པས་ན། ཁྱད་གཞི་ཐ་དད་ལ། རྩ་བརྟན་ཞེས་པ་ལྗོན་པའི་རང་མཚན་ཁོ་
ནར་འབྲེལ་ཏེ། འཆི་མེད་མཛོད་ཀྱི་འགྲེལ་བ་འདོད་འཇོ་ལས། དཔག་བསམ་
ཤིང་ནི་ཡང་དག་པའི་བསམ་པ་ལས་སྐྱེས་ཤིང་ལྗོན་པའི་རང་བཞིན་ཡིན་པས་ཏེ་
སྐྱེ་བྱ་སྐྱེ་བྱེད་ཀྱི་དངོས་པོའི་མཚན་ཉིད་ཀྱི་འབྲེལ་བའོ། ། ཞེས་བཤད་པ་ལྟར།
ཡང་དག་པའི་བསམ་པ་ལས་སྐྱེས་པའི་རྩ་བ་བརྟན་ཞིང་། གང་བསམ་པའི་
འབྲས་བུའི་ཁུར་གྱི་དུད་པ་ལས་འདོད་པ་འཇོ་བ་ཡིས་ནི། སློང་བ་རྣམས་ཀྱི་རེ་
བ་གང་བས་རྟག་ཏུ་དགའ་བ་རྒྱས་པར་བྱེད་ཅིང་། གྲིབ་མ་བར་མ་ཆོད་པར་
སྣུམ་པའི་དཔག་བསམ་གྱི་ལྗོན་པ་ཆེན་པོ་འདི་ནི། སྐལ་བར་ལྡན་པ་བདག་གི་
འབད་མེད་ དུ་ ཡང་ དག་ པར་ ཐོབ་ཅེས། དངོས་ སུ་ དེ་ ལྟར་བརྗོད་ནས།
བསམབྱའི་དོན་སྡེ་བཞིའི་འབྲས་བུའི་ཁུར་གྱིས་ལྕི་ཤིང་གྱ་ནོམ་པར་སྟེར་བས།
སློང་བ་རྣམས་ཀྱི་རེ་བ་རྫོགས་པའི་རྟག་ཏུ་དགའ་བ་རྒྱས་པ་ཅན། ཕན་བདེའི་
གྲིབ་མས་རིས་མེད་དུ་སེམས་སྣུམ་པའི་སྐྱེས་བུ་ཆེན་པོ་འདི་ནི། བསོད་ནམས་
ཀྱི་བགོ་སྐལ་ ལ་བབ་ པ་བདག་ གིས་མགོན་དུ་ཡང་དག་པར་ ཐོབ་ཅེས་ པ།
དཔག་བསམ་གྱི་ཤིང་དང་སྐྱེས་བུ་ཆེན་པོ་གཉིས་ཁྱད་གཞི་ཐ་དད་ཀྱང་། ཁྱད་
ཆོས་མཚུངས་པ་བསྡུས་པས་ན། ཁྱད་ཆོས་མཚུངས་པའི་བསྡུས་བརྗོད་དོ། །



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ།
237
གཉིས་པ་ཁྱད་ཆོས་ཐ་དད་ཅིང་ཐ་མི་དད་པའི་བསྡུས་བརྗོད་ནི། ཡལ་
གའི་ཁྱོན་ནི་མི་ཆུང་ཞིང་། ། མེ་ཏོག་འབྲས་བུ་ཕུན་སུམ་ཚོགས། ། དམ་པའི་
གྲིབ་བསིལ་བརྟེན་ལྡན་པའི། ། ཤིང་འདི་བདག་གི་སྐལ་བས་རྙེད། ། ཡལ་ག་
སྟུག་པོར་བྲེས་པའི་རྒྱ་ཁྱོན་མི་ཆུང་བ་སྟེ་ཆེ་ཞིང་། མེ་ཏོག་དང་འབྲས་བུ་ཅིག་
ཆར་དུ་ཕུན་སུམ་ཚོགས་པ་ནི་དཔག་བསམ་ཤིང་ཁོ་ན་ལ་ཡོད་ཅིང་སྐྱེས་བུ་ལ་
མེད་པས་ཁྱད་ཆོས་ཐ་དད་ལ། ལྗོན་པ་རྣམས་ཀྱི་དམ་པའི་མཆོག་ཏུ་གྱུར་པས།
ཀུན་གྱི་གདུང་བ་སྐྱོབ་པའི་གྲིབ་བསིལ་རྣམ་པ་ཐམས་ཅད་དུ་བརྟེན་པ་དང་ལྡན་
པའི་ཡིད་མོས་ཀྱི་ཤིང་འདི་ནི། བདག་གི་སྐལ་བ་བཟང་པོས་རྙེད་ཅེས་པའི་
རྗོད་བྱེད་ཀྱི་སྒྲས། བསམ་བྱ་དམ་པ་མཆོག་ཏུ་གྱུར་པས་གཞན་ལ་ཕན་པ་གྲིབ་
ཏུ་བསིལ་བ་རྣམ་པ་ཐམས་ཅད་དུ་བརྟན་པ་དང་ལྡན་པའི་སྐྱེས་བུ་ཆེན་པོ་འདི་
ནི། བདག་གི་སྐལ་བ་བཟང་པོས་རྙེད་ཅེས་ཁྱད་ཆོས་ཐ་དད་ཅིང་ཐ་མི་དད་
པར་བསྟན་པས་ན། ཁྱད་པར་ཐ་དད་ཐ་དད་མིན་པའི་བསྡུས་བརྗོད་དོ། །
དེ་དག་གི་དོན་བསྡུས་པ་ནི། གཉིས་ཀ་ལ་ཡང་སྐྱེས་བུ་འགའ། ། ལྗོན་པ་
ཉིད་ཀྱི་ཉེ་བར་བསྔགས། ། ཆོས་རྣམས་ཐམས་ཅད་སྔ་མ་ལ། ། ཐུན་མོང་
གཞན་ལ་རྣམ་པ་གཉིས། ། བཤད་ཟིན་དེ་མ་ཐག་པའི་དཔེར་བརྗོད་གཉིས་ཀ་
ཡང་། བསམ་བྱ་སྐྱེས་བུ་མཆོག་འགའ་ཞིག་ལ་བྱས་ནས། དངོས་སུ་ལྗོན་པ་ལ་
བསྟོད་པའི་ཚུལ་ཉིད་ཀྱིས། ཉེ་བར་བསྔགས་ཤིང་ཡོན་ཏན་གསལ་བར་བྱས་
སོ། ། དེ་ཡང་དཔག་བསམ་ཤིང་དང་སྐྱེས་བུ་གཉིས་ཀྱི་ཁྱད་གཞི་ཐ་དད་དུ་
བྱས་ནས། ཁྱད་པར་གྱི་ཆོས་རྣམས་ཐམས་ཅད་དཔེར་བརྗོད་སྔ་མ་ལ་ཐུན་
མོང་བ་དང་། གཞན་དཔེར་བརྗོད་ཕྱི་མ་ལ་ཚིག་རྐང་དང་པོ་གཉིས་ཀྱི་ཁྱད་
ཆོས་ཐ་དད་པ་དང་། ཚིག་རྐང་ཕྱི་མ་གཉིས་ཀྱི་ཐ་མི་དད་པར་བསྟན་པ་ན།
རྣམ་པ་གཉིས་སོ། །



238
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གསུམ་པ་སྔོན་མེད་ཀྱི་བསྡུས་བརྗོད་ནི། སྦྲུལ་ངན་འགྲོགས་པ་དང་
བྲལ་ཞིང་། ། རང་བཞིན་གྱིས་ནི་མངར་བའི་ནང་། ། ཀྱེ་མ་ཆུ་ཡི་གཏེར་འདི་
ནི། ། དུས་ཀྱིས་ཡོངས་སུ་སྐམ་པར་གྱུར། ། སྤྱིར་རྒྱ་མཚོ་ནི། སྦྲུལ་ངན་པ་ཀླུ་
གདུག་པ་ཅན་དང་འགྲོགས་པ་ཡིན་པ་ལས། འདི་སྦྲུལ་ངན་པ་དང་འགྲོགས་
པ་དང་བྲལ་ཞིང་། སྤྱིར་རྒྱ་མཚོ་ནི་བ་ཚྭའི་རོ་ཅན་པ་ལ། འདི་ནི་ཡན་ལག་
བརྒྱད་དང་ལྡན་པའི་རང་བཞིན་གྱིས་ནི། རོ་ནི་མཆོག་ཏུ་མངར་བའི་ནང་
རིན་པོ་ཆེའི་འབྱུང་གནས། ཀྱེ་མ་སྟེ་སྐྱོ་ངེས་ཀྱི་ཚིག་བརྗོད་ནས། དེ་ལྟ་བུའི་ཆུ་
ཡིགཏེར་འདི་ནི་བསྐལ་བ་འཇིག་པ་དུས་མཐའི་མེ་ཉིད་ཀྱིས་ཡོངས་སུ་བསྐམ་
པར་འགྱུར་རོ། ། ཞེས་པ་དངོས་དོན་དེ་ལྟར་བརྗོད་ནས། བསམ་བྱ་སྤྱིར་
སྐྱེས་བུ་ཕལ་ཆེར་ངན་པའི་སྤྱོད་པ་དང་འགྲོགས་པ་ལ། འདི་ནི་ཀུན་སྤྱོད་ངན་
པ་དང་མ་འགྲོགས་ཤིང་། སྤྱིར་སྐྱེས་བུ་རྣམས་དུག་གསུམ་གྱི་རོ་ལྡན་ཡིན་པ་ལ།
འདི་ནི་དམ་པའི་རང་བཞིན་གྱིས་གྲུབ་པའི་ངོ་མཚར་རོ་ནི་ཀུན་ལ་མངར་བའི་
ནང་ཡོན་ཏན་གྱི་འབྱུང་གནས་ཅན། ཀྱེ་མ་དེ་ལྟ་བུའི་སྐྱེས་བུ་ཆེན་པོ་ལེགས་
བྱསཀྱི་གཏེར་དུ་གྱུར་པ་འདི་ནི། ལྔ་པའི་དུས་ཀྱིས་ཡོངས་སུ་བསྐམས་པ་སྟེ།
འཆི་བར་འགྱུར་ཞེས་སྟོན་པའོ། ། དེའི་དོན་བཤད་པ་ནི། རྒྱ་མཚོ་ལ་ནི་དེ་
མཚུངས་པ། ། སྐྱེས་བུའི་ལྡོག་པ་གསལ་བྱེད་ཅིང་། ། སྔ་མའི་ཆོས་ནི་བཟློག་
པའི་ཕྱིར། ། འདི་ནི་སྔོན་མེད་བསྡུས་པར་བརྗོད། ། རྒྱ་མཚོ་ལ་སྦྲུལ་ངན་པ་
ལ་སོགས་པ་དང་བྲལ་བ་ནི། བསམ་བྱ་དེ་ཡི་མཚུངས་ཆོས་བསྡུས་པ་སྟེ། སྐྱེས་
བུའི་ལྡོག་པ་གསལ་ཏེ་གོ་བར་བྱེད་ཅིང་། སྔ་མའི་ཆོས་རྒྱ་མཚོ་ལ་ནི་སྦྲུལ་ངན་
ཏེ་ཀླུ་དང་། བ་ཚྭའི་རོ་ལྡོག་པའི་ཕྱིར། སྔོན་མེད་པའི་རྒྱ་མཚོ་དངོས་སུ་བརྗོད་
པ་ལ། ། སྔོན་མེད་ཀྱི་སྐྱེས་བུ་ཁྱད་པར་ཅན་འགའ་ཞིག་སྟོན་པས་ན། འདི་
དང་འདི་འདྲ་བ་ནི་སྔོན་མེད་པའི་བསྡུས་པ་བརྗོད་པའོ། ། དེ་བཞིན་དུ་གཙུག་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ།
239
ན་ནོར་བུའི་རྟོགས་པ་བརྗོད་པར། རང་དོན་ལ་ཆགས་མངོན་སྦྱོར་བདག་ཉིད་
ངན། ། ཤིང་གཅོད་འགའ་ཡིས་སྙིང་རྗེས་བརྒྱན་ལྡན་ཞིང་། ། སློང་ཀུན་གྱིས་
བརྟེན་དྲང་ཞིང་ལེགས་སྤྱོད་པའི། ། ཀྱེ་མ་ཉམ་ངར་གྲིབ་བསིལ་ཤིང་འདི་
བཅད། ། ཞེས་པ་ལྟ་བུ་ཡང་ངོ་། ། ་
བཅུ་གཅིག་པ་ཕུལ་བྱུང་གི་རྒྱན་ལ་གསུམ། མཚན་ཉིད་ཀྱིས་
མདོར་བསྟན། དཔེར་བརྗོད་ཀྱིས་རྒྱས་པར་བཤད། བསྟོད་པས་མཇུག་བསྡུ་
བའོ། ། དང་པོ་ནི། ཁྱད་པར་གྱི་ནི་བརྗོད་འདོད་གང་། ། འཇིག་རྟེན་
མཚམས་ལས་བརྒལ་གྱུར་པ། ། ཕུལ་དུ་བྱུང་བར་བརྗོད་པ་འདི། ། རྒྱན་གྱི་
དམ་པ་ཡིན་ཏེ་དཔེར། ། ཁྱད་པར་ཅན་གྱི་དངོས་པོ་མཆོག་ཏུ་གྱུར་པ་ཞིག་ནི།
བརྗོད་པར་འདོད་པ་གང་ཡིན་པ། འཇིག་རྟེན་ན་གྲགས་པའི་མཚམས་ལས་
བརྒལ་བར་གྱུར་པ་འུད་ཤིན་ཏུ་ཆེ་བས་བསྟན་པ་ཉིད། ཕུལ་དུ་བྱུང་བར་
བརྗོད་པའི་རྒྱན་དུ་གྱུར་པ་འདི། ཚིག་རྒྱན་ཀུན་གྱི་ནང་ནས་ཆེས་ལྷག་པའི་
གཙོ་བོ་དམ་པའི་མཆོག་ཏུ་གྱུར་པ་ཡིན་ཏེ་དཔེར་ན་ཞེས་པའོ། །
གཉིས་པ་དཔེར་བརྗོད་ཀྱིས་རྒྱས་པར་བཤད་པ་ལ་བཞི་ལས།
དང་པོ་ཁྱད་འཕགས་ཕུལ་བྱུང་ནི། མལླི་ཀཱ་ཡི་ཕྲེང་ཚོགས་ཅན། །
ལུས་ཀུན་ཁྱབ་པའི་ཙན་དན་གཤེར། ། དཀར་བའི་གོས་ཅན་སྔོན་འགྲོ་མ། །
ཟླ་བའི་འོད་ཀྱིས་མཚོན་མ་ཡིན། ། མེ་ཏོག་མ་སྨིཀཱ་ཡི་ཕྲེང་ཚོགས་གསར་བའི་
དོ་ཤལ་དང་ཐོད་བཅིངས་ཅན། ལུས་ཀུན་ལ་ཁྱབ་པའི་ཙན་དན་དཀར་པོས་
བྱུགས་པས་བརླན་ཞིང་གཤེར་བ། དུ་ཀུ་ལའི་རས་རབ་ཏུ་དཀར་བའི་གོས་
ཀྱིས་བཀླུབས་པ་སོགས་དཀར་བའི་བྱ་བ་ཁྱད་པར་ཅན་སྔོན་དུ་འགྲོ་མ་ཁྱོད་ནི།
འཇིག་རྟེན་པའི་དཔེ་ཉིད་དུ་བགྲང་བྱ་སྟོན་ཀའི་ཟླ་བ་ཉ་གང་བའི་འོད་ཀྱིས་
ཀྱང་མཚོན་ནུས་པ་མིན་པས་དཀར་བ་ཕུལ་དུ་བྱུང་ངོ༌། ། ཞེས་པའོ། ། དེའི་



_240 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དོན་བཤད་ ཅིང་ གཞན་ཡང་དམ་བཅའ་བ་ནི། ཟླ་བའི་འོད་ནི་ ལྷག་ པ་
ཉིད། ། ཁྱད་འཕགས་ལྡན་བརྗོད་དེ་བཞིན་དུ། ། ཐེ་ཚོམ་ཕུལ་བྱུང་ལ་སོགས་
ཀྱང་། ། གསལ་ཕྱིར་ཅུང་ཟད་བསྟན་པར་བྱ། ། ཇི་བཞིན་པ་ནི་ཟླ་བའི་འོད་
ནི་རྣམ་པར་དཀར་བ་ལ་དོ་ཟླ་མེད་པས་ཤིན་ཏུ་ལྷག་པ་ཉིད་ཡིན་ཡང་། དེ་
བས་ཀྱང་མཛེས་མ་མཛེས་ཤིང་དཀར་བ་ཁྱད་འཕགས་དང་ལྡན་པར་བརྗོད་
པས་ན། ཁྱད་འཕགས་ཕུལ་བྱུང་ངོ་། ། གཞན་ཡང་ས་པཎ་གྱི་རྣམ་ཐར་སརྒ་
བཅུ་གཉིས་པར། སྐྱེ་བའི་འཇིགས་པ་གཅོད་པའི་མཆོག ། སྦྱིན་པའི་རྣོ་རྒྱུན་
འཇིག་རྟེན་ན། ། ཁྱད་འཕགས་མཁའ་ལ་སྤྱོད་པ་ཡི། ། རལ་གྲིའི་བྱ་བ་འདི་
ལ་གྲུབ། ། ཅེས་པའོ། ། དེ་བཞིན་དུ་ཐེ་ཚོམ་ཕུལ་བྱུང་དང་། ལ་སོགས་པས་
ངེས་པ་ཕུལ་བྱུང་དང་། གྲགས་པ་ཕུལ་བྱུང་ཡང་གསལ་བར་རྟོགས་པའི་ཕྱིར་
དུ། ཅུང་ཙམ་བསྟན་པར་བྱ་ཞེས་པའོ། །
གཉིས་པ་ཐེ་ཚོམ་ཕུལ་བྱུང་ནི། དགའ་མ་ཁྱོད་ཀྱི་ནུ་མ་དང་། ། དཔྱི་ཡི་
བར་ན་སྐེད་པ་ནི། ། ཡོད་དམ་མེད་ཅེས་བདག་གི་ནི། ། ཐེ་ཚོམ་ད་དུང་
བཟློག་མ་གྱུར། ། ཀྱེ་དགའ་མ་ཞེས་བོད་ནས། ཁྱོད་ཀྱི་ནུ་མ་འདོད་པའི་མྱོས་
བུམ་དུ་གྲགས་པ་དང་། དཔྱི་སྟེ་ཚང་ར་ཆགས་པའི་ཉམས་སུ་རྒྱས་པའི་བར་ན་
རྐེད་པ་ནི་ཡོད་མེད་ཅེས་ཡུན་རིང་དུ་བརྟགས་ཀྱང་། བདག་ནི་ཐེ་ཚོམ་ད་དུང་
བཟློག་པར་མ་གྱུར་ཏོ། ། ཞེས་པ་འདི་འདྲ་བའི་ཐེ་ཚོམ་སྐྱེ་བ་མི་སྲིད་ཀྱང་།
སྙན་ངག་མཁན་གྱི་སྦྱོར་བ་དཔྱད་ཆེན་པོས་ཐེ་ཚོམ་གྱི་ཡུལ་དུ་བཞག་ནས།
རྐེད་པ་ཤིན་ཏུ་ཕྲ་བའི་ཕུལ་དུ་བྱུང་བ་ཉིད་བརྗོད་པས་ན། ཐེ་ཚོམ་ཕུལ་བྱུང་
ངོ་
། གཞན་ཡང་རྒྱལ་བའི་བདག་པོ་ཀརྨ་པ་མི་བསྐྱོད་རྡོ་རྗེས་ངུར་སྨྲིག་གི་སྒྲོལ་
མ་ལ་བསྟོད་པར། སྒྲིབ་པའི་ལུས་ཅན་རྣམས་དང་རྐེད་སྐབས་ནི། ། ནམ་
ཡང་མཉམ་པོར་བསྲིང་བའི་གནས་མིན་ཕྱིར། ། རབ་ཏུ་ཕྲ་བའི་རྐེད་པ་ནམ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 241
མཁའ་དང་། འདྲེས་སམ་ཡང་ན་དབང་པོའི་གཞུ་བཞིན་འཁྱོག ། ཅེས་
པའོ། །
གསུམ་པ་ངེས་པ་ཕུལ་བྱུང་ནི། ནི་ཏམྦི་ནི་ཁྱོད་ལ་ནི། ། སྐེད་པ་ཡོད་
ཅེས་ངེས་པར་ནུས། ། འོ་མ་འཛིན་པའི་ཁུར་གནས་པ། ། རྣམ་པ་གཞན་དུ་
སྲིད་མ་ཡིན། ། ནི་ཏམྦི་ནིའི་སྒྲ་བསྒྱུར་ན་ཚང་ར་རྒྱུས་མ་ཞེས་པར་འགྱུར་བས་
ན། སྨད་རྒྱུས་མ་ཞེས་བོད་ནས། ཁྱོད་ཀྱི་དཔྱི་དང་ནུ་མ་གཉིས་ཀྱི་བར་ན།
རྐེད་པ་ཡོད་ཅེས་པ་ལ་ངེས་པ་རྙེད་པར་ནུས་ཏེ། འོ་མ་འཛིན་པ་ནུ་མའི་ཁུར་
ཆེ་ཞིང་ལྕི་བ་གནས་པའི་ལུས་རྟེན་གཅིག་ཡོད་དགོས་ལ། དེས་ན་སྐེད་པ་མེད་
པའི་ལུས་བར་ཆོད་པའི་རྣམ་པ་གཞན་དུ་གྱུར་པ་ཤེས་བྱ་ལ་སྲིད་པ་མ་ཡིན་ནོ་
ཞེས་རྐེད་པ་དངོས་སུ་མ་མཐོང་ཡང་ཡོད་པ་རིག་པས་བསྒྲུབས་ནས། རྐེད་པ་
ཕྲབའི་དངོས་པོ་ཕུལ་དུ་བྱུང་བ་ངེས་པར་བསྟན་པས་ན། ངེས་པ་ཕུལ་བྱུང་
ངོ༌། ། གཞན་ཡང་གཞོན་ནུ་སྙན་ངག་མཁན་གྱི་རྟོགས་པ་བརྗོད་པར། མཐོ་
རིས་དོ་རའི་རྩེ་འཇོ་མཁན། ། མེ་ན་ཀ་དེ་འདི་མིན་ནམ། གཞན་དུ་གསར་
བའི་ཚོན་རིས་དང་། ། དབྱིབས་མཛེས་འདི་ནི་ག་ལ་འོང་། ཞེས་དང་། དེ་
བཞིན་ཁོ་བོས་དབྱངས་ཅན་མའི་བསྟོད་པ་ཟླ་བའི་འཁྲི་ཤིང་ལས། དངོས་མེད་
མཁའ་ཡང་ཕྱག་འཚལ་བའི། ། ཤེས་པར་ལྡན་པའི་ཉེར་བཏུད་མ། ། གང་གི་
ཅོད་པན་རི་བོང་ཅན། ། དབྱིབས་ལྡན་མ་དེའི་རྒྱན་དུ་སྤུད། ། ཅེས་པ་དག་
གོ། །
བཞི་པ་གྲགས་པ་ཕུལ་བྱུང་ནི། ཁྱོད་ཀྱི་གྲགས་པའི་ཕུང་པོ་ནི། །
དཔག་ནུས་མིན་ཡང་འདིར་ཤོང་བ། ། ས་སྐྱོང་སྲིད་པ་གསུམ་གྱི་ནི། ། ཁོངས་
དག་ཨེ་མ་ཤིན་ཏུ་ཡངས། ། རྒྱལ་པོ་རྒྱལ་རིགས་ཀྱི་སྤྱི་བོ་ནས་དབང་བསྐུར་བ་
མིའི་བདག་པོ་ཁྱོད་ཀྱི་ཡོན་ཏན་གྱི་ཚོགས་ལས་བྱུང་བའི་སྙན་པར་གྲགས་པའི་



242 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
ཕུང་པོ་ནི། འདི་ཙམ་ཞེས་ཚད་སུས་ཀྱང་དཔག་པར་ནུས་པ་མིན་ཡང་། ས་
འོག་ས་སྟེང་ས་བླའི་སྲིད་པ་གསུམ་པོ་འདིར་ཤོང་བས་ན། ཀྱེ་ས་སྐྱོང་ཆེན་པོ་
ཞེས་འབོད་ནས། དེ་ལྟ་ན་སྲིད་པ་གསུམ་གྱི་ཁོངས་ནང་དག་ཨེ་མ་ཤིན་ཏུ་
ཡངས་ཤིང་རྒྱ་ཆེའོ་ཞེས། སྣོད་ཀྱི་ཁྱད་པར་འཇིག་རྟེན་གསུམ་གྱི་ཁམས་ངོ་
མཚར་གནས་སུ་བསྒྲུབས་ནས་ གྲགས་ པ་ཕུལ་ དུ་བྱུང་བར་བརྗོད་པས་ན།
གྲགས་པ་ཕུལ་བྱུང་ངོ༌། ། གཞན་ཡང་གླང་པོ་ཅན་ གྱི་ རྟོགས་པ་བརྗོད་
པར། ། མཁས་པ་རྣམས་ལ་རིན་ཆེན་ནི། ། དོན་དུ་མ་གཉེར་བསུ་བཅོལ་
མཛོད། ། ཁྱོད་ཀྱི་རྒྱ་མཚོའི་ གྲགས་པ་ནི། ། རབ་རྒྱས་དེ་དག་རྒྱ་ཡིས་
བཏབ། ། ཅེས་པའོ། །
གསུམ་པ་བསྟོད་པས་མཇུག་བསྡུ་བ་ནི། རྒྱན་ནི་གཞན་པ་དག་ལས་
ཀྱང་། ། ངག་ནི་དབང་པོས་མཆོད་གྱུར་པ། ། ཕུལ་བྱུང་ཞེས་ནི་བརྗོད་པ་
འདི། ། གཅིག་པུ་ཉིད་ནི་མཆོག་ཏུ་བརྗོད། ། རྒྱན་ནི་གཞན་ཇི་སྙེད་པ་ཞིག་
བསྟན་པ་དག་ལས་ཀྱང་། སྙན་ངག་སྨྲ་བ་ངག་གི་དབང་པོ་མཁས་པ་རྣམས་
ཀྱིས་མཆོད་བྱར་གྱུར་པ། ཕུལ་དུ་བྱུང་བའི་རྒྱན་ཞེས་བརྗོད་པ་འདི་ཁོ་ན་
གཅིག་པུ་ཉིད་ནི་རྒྱན་རྣམས་ཀྱི་ནང་ནས་ཆེས་མཆོག་ཏུ་བརྗོད་པ་ཡིན་ནོ། །
འདིར་མཁས་པའི་དབང་པོ་དཔང་ལོ་ཙཱ་བས། ཕུལ་བྱུང་བརྗོད་པ་ཁོ་ནར་མ་
ཟད་འདི་ནི་རྒྱུན་གཞན་རྣམས་ཀྱི་ཡང་རྒྱན་ཡིན་པས་འཁྱོག་པོར་བརྗོད་པ་
རྣམས་ལ་ལྟ་སྨོས་ཀྱང་ཅི་དགོས། རང་བཞིན་བརྗོད་པ་ལ་སྦྱར་དུ་རིག་པར་
བཤད་མོད། དེ་ཡང་སྦྱོར་བའི་ཡུལ་གཙོ་སྟེ། དཔེར་ན་སངས་རྒྱས་བྱང་
སེམས་སྐྱེས་བུ་དམ་པ་སོགས་ལ་རང་བཞིན་བརྗོད་ཀྱང་འཇིག་རྟེན་གྱི་གནས་
ལུགས་ལས་བརྒལ་བའི་ཕུལ་དུ་བྱུང་བར་ལྷུན་གྱིས་གྲུབ་པར་འགྱུར་ལ། གཞན་
དུ་ནི་དངོས་པོའི་ངོ་བོ་ཇི་ལྟ་བ་ལ་མ་གྲུབ་ན། རང་བཞིན་བརྗོད་པའི་ཕུལ་བྱུང་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ།
243
ག་ལ་སྲིད། དེ་ལྟར་སྐབས་དང་དབྱེ་བའི་དོན་དཔྱད་ ཤེས་པར་བྱས་ན།
བཤད་བྱ་ཕུལ་ཆེ་བ་ཞིག་བརྗོད་པར་འདོད་ན། རྒྱུན་ཐམས་ཅད་ལ་སྦྱོར་བ་
འདིས་ཁྱབ་ དགོས་ ཏེ། སློབ་ དཔོན་ རནྡ་ ཐིས། བཟློག་ པའི་ ཕུལ་ བྱུང་།
དཔེའི་རྗེས་སུ་སོང་བའི་ཕུལ་བྱུང་། གཟུགས་ཅན་དང་ལྡན་པའི་ཕུལ་བྱུང་།
རབ་རྟོག་དང་ལྡན་པའི་ཕུལ་བྱུང་རྣམས་དཔེར་བརྗོད་ཅིང་། དེ་བཞིན་དུ་
གཞན་ཡང་རྟོགས་པར་བྱའོ་ཞེས་གསུངས་པ་ལྟར། མདོ་སྡེ་རྒྱ་ཆེ་རོལ་པ་
ལས། ། ཁྱོད་ལ་བསྟོད་པ་བསྐལ་བར་བརྗོད་ཀྱང་ནི། ། ཁྱོད་ཀྱི་བ་སྤུའི་ཁུང་
བུའི་མཐའ་མ་མཆིས། ། ཡོན་ཏན་རྒྱ་མཚོ་འཇིག་རྟེན་རྣམ་པར་གྲགས། ། དེ་
བཞིན་གཤེགས་པ་ཁྱོད་ལ་མགོས་ཕྱག་འཚལ། ། ཞེས་པ་སངས་རྒྱས་ལ་རང་
བཞིན་བརྗོད་པའི་ཕུལ་བྱུང་དང་། ལེགས་བཤད་ཚོལ་གྱི་རྟོགས་བརྗོད་དུ།
གང་གི་མཛོད་དཔལ་སློང་རྣམས་ལ། ། རྟག་ཏུ་བཏང་ཡང་གཡོ་བ་མེད། །
གྲགས་པ་ཡོན་ཏན་ལ་བཏགས་ཀྱང་། ། རིང་ལས་ཤིན་ཏུ་རིང་བར་འགྲོ། །
ཞེས་པ་ཏིང་ངེ་འཛིན་གྱི་ཆོས་དང་ལྡན་པའི་གྲགས་པ་ཕུལ་བྱུང་། མཛེས་མ་
དེས་ཀྱང་མི་བདག་ནི། ། བརྟན་ལྡན་ཟབ་ཅིང་མཛེས་པ་དག ། གཞན་གྱི་
གདུང་ལ་སྙིང་རྗེ་ནས། ། གཞུ་བཞག་འདོད་པའི་དབང་ཕྱུག་བཞིན། ། ཞེས་
པ་དཔེ་ཡི་ཕུལ་བྱུང་དང་། ། ཁྱོད་ཡིད་ནོར་བུ་དྲི་མེད་དང་། ། མཚུངས་པ་ཅི་
ཡང་མ་བྱས་པ། ། ཀྱེ་མ་བྱེད་པོ་རྨོངས་པ་དག ། དཔེ་ཡི་ཀྱང་ནི་ཤིན་ཏུ་
དབུལ། ། ཞེས་པ་དོན་གཞན་བཀོད་པའི་ཕུལ་བྱུང་དང་། རི་དྭགས་མཚན་
པའི་དཔལ་མོ་ལས། ། རབ་བརྟགས་རི་དྭགས་རྔོན་པ་ཡིས། ། དྲང་བ་ཚོལ་དུ་
འོངས་གྱུར་པ། ། ནགས་སུ་འཁྱམས་ཞིང་སྐྱོ་བ་བཞིན། ། ཞེས་པ་རབ་རྟོག་གི་
ཕུལ་བྱུང་དང་། ཁོ་བོས་སློབ་དཔོན་པདྨའི་བསྟོད་པར། དལ་འབྱོར་སྐད་
ཅིག་གློག་གི་མེ་ལོང་ལ། ། གཏན་བདེའི་བཞིན་བཟང་འགྲོ་ཀུན་གྱིས་མཐོང་



_244
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
བར། ། གང་བྱིན་བརླབས་ཚེ་གཤིན་རྗེའི་ལས་རྣམས་ཀྱིས། ། མེ་ལོང་འཛིན་
པའི་ངལ་བ་ཅིས་མ་བཏང་། ། ཞེས་པ་གཟུགས་ཅན་གྱི་ཕུལ་བྱུང་དང་། ས་
པཎ་གྱི་རྣམ་ཐར་ལས། ཉན་ཐོས་རང་རྒྱལ་ཐེག་པ་ཆེན་པོ་ཡི། ། རིང་ཅན་
འཁོར་གྱི་གནམ་དང་ས་ཐམས་ཅད། ། རྫོགས་པས་སྤྱི་བོར་གཏམས་པའི་ཁོར་
ཡུག་རྒྱ། ། འོད་སྟོང་ལྡན་པའི་ཉི་མས་དཔག་ཏུ་མེད། ། ཅེས་འགོག་པའི་ཕུལ་
བྱུང་དང་། གཤིན་རྗེ་གཤེད་དམར་པོའི་བསྟོད་པ་ལས། རྡོ་རྗེའི་དབྱུག་པ་
གཏུམ་པོ་ཕྱར་ཙམ་ནས། ། ལས་མེད་སྟོང་པའི་མཁའ་ཡང་ཞིག་པ་ཡི། །
མཚན་མ་ཁྲག་ཏུ་འབབ་པའི་མཚམས་སྤྲིན་དང་། ། འགྲོགས་པའི་ཐོད་པ་ཟླ་
བའི་ཆར་བཞིན་འཆང་། ། ཞེས་པ་རབ་སྤེལ་གྱི་ཕུལ་བྱུང་ལ་སོགས་པས་མཚོན་
ཏེ། དབྱེ་བ་མང་དུ་སྤྲོས་པས་ཆོག་གོ། ། །
བཅུ་གཉིས་པ་རབ་རྟོག་གི་རྒྱན་ལ་བཞི། མཚན་ཉིད། དཔེར་
བརྗོད། ལོག་རྟོག་དགག་པ། རབ་རྟོག་གསལ་བྱེད་ཀྱི་སྒྲ་བཤད་པའོ། །
དང་པོ་ནི། སེམས་ལྡན་དག་གམ་ཅིག་ཤོས་ཀྱི། ། རྣམ་པ་གཞན་དུ་གནས་
པའི་ཚུལ། ། གང་དུ་རྣམ་གཞན་རབ་རྟོག་པ། ། དེ་ནི་རབ་རྟོག་ཏུ་རིག་
དཔེར། ། སེམས་དང་ལྡན་པ་དག་གམ། སེམས་ལས་ཅིག་ཤོས་སེམས་མེད་ཀྱི་
དངོས་པོའི་རྣམ་པ་བརྗོད་པར་འདོད་པ་ལས་གཞན་གནས་ལུགས་ཇི་ལྟ་བར་
གནས་པའི་ཚུལ། དེ་ཚིག་སྦྱོར་གང་དུ་ཇི་ལྟ་བ་མ་ཡིན་པའི་རྣམ་པ་གཞན་ཞིག་
ཏུ་རབ་ཏུ་རྟོག་པའི་སྒྲོ་བཏགས་ནས་བརྗོད་པ་དེ་ནི། རབ་རྟོགས་གི་མཚན་
ཉིད་དུ་རིག་པར་བྱ་ཞེས་པའོ། ། གཉིས་པ་དཔེར་བརྗོད་ལ་གསུམ་ལས།
དང་པོ་སེམས་ལྡན་གྱི་རབ་རྟོག་ནི། ཉིན་གུང་ཉི་མས་གདུང་པ་ཡི། །
གླང་པོ་དག་ནི་མཚོར་འཇུག་པ། ། ཉི་མའི་ཕྱོགས་གྱུར་པདྨ་རྣམས། ། གཞོམ་
པར་འདོད་པ་ཡིན་ནམ་སྙམ། ། ཉིན་མོའི་གུང་ལ་ཉི་མའི་ཚ་ཟེར་དྲག་པོས་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 245
གདུངས་པའི་གླང་པོ་ཆེ་དག་ནི། པདྨའི་མཚོར་འཇུག་པའི་དོགས་པ་དེ། ཉི་
མའི་གདུངས་པའི་ལན་དངོས་སུ་གླན་མ་ནུས་པ་ན། ཉི་མའི་མཐུན་ཕྱོགས་སུ་
གྱུར་པའི་ཆུ་ནང་གི་པདྨ་རྣམས་གཞོམ་ཞིང་བརྫི་བར་འདོད་པ་ཡིན་ནམ་སྙམ་མོ་
ཞེས་པའོ། ། དེའི་དོན་བཤད་པ་ནི། ཁྲུས་དང་བཏུང་དང་པད་རྩ་དག །
བཟའ་ཕྱིར་ལག་ལྡན་ཆུར་འཇུག་པ། ། དེ་ནི་འཁོན་ལན་གླན་ཕྱིར་ཞེས། །
སྙན་ངག་མཁན་གྱིས་རབ་བཏགས་བརྗོད། ། ཁྲུས་བྱ་བ་དང་། ཆུ་བཏུང་བ་
དང་། པདྨའི་རྩ་བ་བཟའ་བའི་ཕྱིར་དུ་ལག་ལྡན་གླང་པོ་ཆེ་ཆུར་འཇུག་པ་ཉིད་
དངོས་གནས་ལ། དེ་ནི་ཉི་མའི་འཁོན་ལན་གླན་པའི་ཕྱིར། དེའི་ཕྱོགས་སུ་
གྱུར་པའི་པདྨ་ཚར་གཅོད་པའི་འདོད་པ་ཡིན་ནོ་ཞེས་པ་ནི། སེམས་ལྡན་གླང་
པོ་ཆེའི་སྤྱོད་ཚུལ་རང་བཞིན་པ་ལ། སྙན་ངག་མཁན་གྱིས་རབ་ཏུ་སྒྲོ་བཏགས་
ཏེ་བརྗོད་པས་ན། སེམས་ལྡན་གྱི་རབ་རྟོག་ཅེས་བྱའོ། ། གཞན་ཡང་འཕགས་
སྐྱེས་པོའི་རྟོགས་པ་བརྗོད་པར། ཨ་མྲའི་འཁྲི་ཤིང་གཞུ་ལ་མདའ། ། བཀོད་
པ་ཨ་མྲའི་མཚོན་དང་ལྡན། ། རྒྱལ་གྱུར་ཅིག་ཅེས་བདག་དྲེགས་ལ། ། སློང་མོ་
པབཞིན་ཁུ་བྱུག་སྒྲོགས། ། ཞེས་པ་དང་། ས་པཎ་གྱི་རྣམ་ཐར་སརྒ་གཉིས་
པར། འདི་ལ་སུམ་ཅུ་རྩ་གཉིས་མཚན། ། དཔེ་བྱད་བརྒྱད་ཅུས་རྣམ་བཀྲ་
བ། ། ཨེ་མ་བྱོན་གྱུར་རྒྱལ་རྣམས་ཀྱི། ། དཔེར་མཛད་དོན་དུ་འཁྲུངས་སམ་
སྙམ། ། ཞེས་པ་དག་གོ། །
གཉིས་པ་ སེམས་མེད་ཀྱི་རབ་རྟོགས་ནི། འདི་ནི་བདག་ གི་ རིང་བ་
དག ། འགོག་བྱེད་རྣ་བའི་རྒྱན་ཞེས་ཏེ། ། ཁྱོད་ཀྱི་མིག་གིས་རྣ་བ་ཡི། །
ཨུཏྤལ་དག་ལ་འགོངས་པ་འདྲ། ། ཨཏྤལ་སྔོན་པོའི་ཆུན་པོ་འདི་ནི། མིག་
དག་གིས་གནག་ཅིང་དཀྱུས་རིང་བ་དག་འགོག་པར་བྱེད་པའི་སླད་དུ་རྣ་བའི་
མཛེས་རྒྱན་གྱི་ཟོལ་ལ་བརྟེན་ནས་འོང་བར་བྱས་སོ། ། ཞེས་རྟོག་སྟེ། མཛེས་



246 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
མ་ཁྱོད་ཀྱི་མིག་ནི་རྣ་བའི་ཨུཏྤལའི་ཆུན་པོ་དག་ལ་བརྫི་ཞིང་འགོངས་པར་བྱེད་
པ་འདྲ། ཞེས་པའོ། ། དེའི་དོན་བཤད་པ་ནི། མིག་ཟུར་ཆར་ནི་ལྷུང་གྱུར་པ།
མིག་གི་འོད་ཀྱིས་ཨུཏྤལ་ལ། ། རེག་པ་མིན་ཡང་སྙན་ངག་མཁན། ། དེ་ལྟར་
རབ་ཏུ་བཏགས་ནས་བརྗོད། ། མིག་ཟུར་གྱི་ཆར་བ་ནི་ལྷུང་བར་གྱུར་པ་ཙམ་
རབ་རྟོག་གི་ས་བོན་དུ་བྱས་ནས། མིག་གི་འོད་ཀྱིས་དངོས་སུ་རྣ་བའི་ཨུཏྤལ་ལ་
རེག་པ་མིན་ཡང་། སྙན་ངག་མཁན་གྱིས་འགོངས་པར་བྱེད་པ་འདྲ་ཞེས། དེ་
ལྟར་སེམས་མེད་འོད་དང་ཨུཏྤལ་རབ་ཏུ་སྒྲོ་བཏགས་ཏེ་བརྗོད་པས་ན། སེམས་
མེད་ཀྱི་རབ་རྟོག་གོ། ། ནོར་བཟང་གི་རྟོགས་པ་བརྗོད་པར། གོས་མདུད་
གྲོལ་དང་དགག་པ་ལ། ། ཁྱོ་ཤུག་ལག་པའི་པདྨ་ཡི། ། རབ་ཏུ་འདར་ལྡན་
གདུ་བུའི་སྒྲ། ། རྩོད་པ་བྱེད་པར་འགྱུར་པ་བཞིན། ། ཞེས་དང་། སྤྲིན་གྱི་
བཞོན་པའི་རྟོགས་པ་བརྗོད་པ་ལས། མཛེས་མའི་ཁ་ཡི་ཆང་གིས་དགའ་ལྡན་
པ། ། འདོད་པའི་ཐབས་ནི་སྐལ་ལྡན་བདག་ཉིད་ལ། ། ཞེས་ཏེ་བ་ཀུ་ལ་ཤིང་
མེ་ཏོག་གི། ། ཟོལ་གྱིས་དགའ་ཞིང་འཛུམ་པའི་དཔལ་སྐྱེས་བཞིན། ཞེས་པ་
དག་གོ། ། །
གསུམ་པ་ཏིང་ངེ་འཛིན་གྱི་རབ་རྟོག་ནི། མུན་པ་ལུས་ལ་འབྱུག་པ་
བཞིན། ། མཁའ་ནི་མིག་སྨན་ཆར་འབེབས་བཞིན། ། ཞེས་འདི་ཡང་ངོ་རབ་
རྟོག་གི། ། མཚན་ཉིད་ལྡན་པ་ཤིན་ཏུ་མང་། ། མཚན་མོ་མུན་པ་འཐིབས་ཆེ་
བས་རང་ལུས་མི་གསལ་བ་ལ། མུན་པ་ལུས་ལ་འབྱུག་པ་བཞིན་ཞེས་པ་དང་
ནམ་མཁའ་གནག་པར་གྱུར་པ་ལ། མཁའ་ནི་མིག་སྨན་གྱི་ཆར་འབེབས་པ་
བཞིན་ནོ་ཞེས་པས། རྒྱུ་མཚན་གྱི་རྣམ་པ་གཞན་ཞིག་རྟོགས་མ་དགོས་པར།
མུན་པ་སྟུག་པོ་དང་མཁའ་ཆེས་གནག་པ་ངོ་བོ་གཅིག་ལ། མུན་པ་འབྱུག་པ་
བཞིན། མིག་སྨན་གྱི་ཆར་འབེབས་པ་བཞིན་ཞེས། ཏིང་ངེ་འཛིན་གྱི་ཆོས་ཁོ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། _247 །
ནས་སྒྲོ་བཏགས་ཏེ་བརྗོད་པས་ན། ཏིང་ངེ་འཛིན་གྱི་རབ་རྟོག་གོ། ། ཡང་
ངོའི་སྒྲས་རབ་རྟོག་གི་མཚན་ཉིད་དང་ལྡན་པ་ཤིན་ཏུ་མང་བ་ཡོད་ཅིང་འབྱུང་
བས། འདི་རྣམས་ལས་རྗེས་སུ་དཔག་ནས་ གཞན་ཡང་ཤེས་པར་བྱ་ཞེས་
པའོ། ། དེ་བཞིན་དུ་རབ་གསལ་གྱི་རྟོགས་པ་བརྗོད་པར། འདི་ཡི་རྐང་
བཀོད་ཁུར་གྱི་ནི། ། ཕྱོགས་ཀྱི་འཁོར་ལོ་འཁོར་བ་བཞིན། ། རྐང་པས་
འཐུངས་རྣམས་ རྗེས་ སྙོགས་ བཞིན། ། ས་ རྣམས་ ཀུན་ འཁྲུལ་ མྱོས་ པ་
བཞིན། ། ཞེས་པ་དག་གོ། །
གསུམ་ པ་ ལོག་ རྟོག་ དགག་ པ་ ནི། འདིར་ ནི་ བཞིན་ གྱི་ སྒྲ་ཡིས་
འགའ། ། དཔེ་འདི་ཉིད་དུ་འཁྲུལ་བ་བསྐྱེད། ། ཏིང་ངེའི་མཐའ་ཡིས་དཔེ་མ་
ཡིན། ། ཞེས་པ་ཡིད་ཆེས་གསུང་བཟླས་ནས། ། བརྗོད་པ་མཐའ་མའི་དཔེ་
བརྗོད་འདིར་ནི། ། བཞིན་གྱི་སྒྲ་ཡིས་རྒོལ་བ་འགའ་ཞིག་དཔེ་རྒྱུན་ཉིད་དུ་
འཁྲུལ་བ་བསྐྱེད་དོ། ། དེ་ལུང་དང་འགལ་བར་སྟོན་པ་ནི། འབྱུག་པ་བཞིན་
ཞེས་པའི་སྐད་དོད་ལ་ལིམ་ཏི་དང་། ཆར་འབེབས་བཞིན་ཞེས་པའི་སྐད་དོད་
ལ་ཝནྟ་ཏི་སྟེ། ཏིང་ངེའི་མཐའ་ཅན་དུ་བྱས་ལ། དེ་ནི་བྱ་བ་གཙོ་བོར་གྱུར་པ་
ཡིན་པས་དཔེ་མ་ཡིན་ནོ། ། གལ་ཏེ་དཔེ་ཡིན་ན་དེ་ཕན་གྱི་རྐྱེན་དགོས་སོ། །
ཞེས་སྔོན་གྱི་མཁས་པ་ཤཱནྡྲ་ཝརྨ་དང་། པཱ་ནི་དང་ཙཎྜ་གོ་མི་ལ་སོགས་པ་རྣམས་
ཀྱི་ཡིད་ཆེས་པའི་གསུང་ལས་བཟླས་ནས། དཔེར་སྨྲ་བ་དེ་ནི་ལུང་ལ་འགལ་བ་
ཡིན་པས་མི་རིགས་སོ་ཞེས་པའོ། ། དེ་རིགས་འགལ་བར་སྟོན་པ་ནི། དཔེ་
དང་དཔེར་བྱ་ཉིད་དག་ནི། ། མཚུངས་པའི་ཆོས་ལ་ལྟོས་པས་ན། ། འབྱུག་པ་
དང་ནི་མུན་པ་ལ། ། ཆོས་འདི་མངོན་པར་གྱུར་ཏམ་ཅི། ། དེ་ཡང་སྤྱིར་དཔེ་ -
དང་དཔེ་བྱ་སྟེ། དཔེ་དོན་ཉིད་དག་ཏུ་འགྲོ་བ་ལ་ནི་དེ་གཉིས་ལ་ཐུན་མོང་དུ་
ཡོད་པའི་མཚུངས་ཆོས་གཅིག་ལ་ངེས་པར་ལྟོས་དགོས་པ་ཡིན་པས་ན་དེ་འདི་ལ་



_248
ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
མེད་དེ། འབྱུག་པ་དང་ནི་མུན་པ་གཉིས་དཔེ་དོན་ཡིན་ཚེ། དེ་གཉིས་ལ་
མཚུངས་པའི་ཆོས་འདི་མངོན་དུ་མཐོང་བར་གྱུར་ཏམ་ཅི་སྟེ། མ་མཐོང་བས་
དཔེ་དོན་མ་ཡིན་ནོ། ། འབྱུག་པ་ལ་མཚུངས་ཆོས་སུ་འདོད་པ་དགག་པ་ནི།
གལ་ཏེ་འབྲུག་པ་ཉིད་འདོད་ན། ། འབྱུག་ཅེས་བྱ་བ་གཞན་པ་ཅི། ། དེ་ཉིད་
ཆོས་དང་ཆོས་ཅན་ཡང་། ། ཞེས་པ་མ་སྨྱོས་འཆད་མ་ཡིན། ། གལ་ཏེ་འབྲུག་
པ་བྱ་བའི་ངོ་བོ་ཉིད་དང་མཚུངས་པའི་ཆོས་སུ་འདོད་དོ་ཞེ་ན། འབྱུག་ཅེས་བྱ་
བ་དཔེ་མ་ཡིན་ལ་བྱ་བ་ལས་གཞན་པ་ཅི་སྟེ། མུན་པ་དང་ཐ་དད་པས་དཔེ་
དོན་གྱི་མཚུངས་ཆོས་བསྟན་རྒྱུ་ཡོད་པ་མ་ཡིན་ནོ། ། ཡང་འཇུག་པ་དེ་ཉིད་
གཉིས་ཀ་མཚུངས་ཆོས་ཀྱང་ཡིན་པ་དང་། ཆོས་ཅན་དཔེ་ཡང་ཡིན་པས་སྐྱོན་
མེད་དོ། ། ཅེས་པ་ནི། དེ་ལྟ་བུ་སྨྱོན་པ་སྨྲ་སྲིད་ཀྱི་མ་སྨྱོས་པའི་སེམས་རྣལ་དུ་
གནས་པ་ནམ་ཡང་འཆད་པ་མ་ཡིན་ཏེ། ཆོས་ཅན་དཔེ་དང་། མཚུངས་ཆོས་
ནི་ཐ་དད་པར་འཇིག་རྟེན་དང་བསྟན་བཅོས་ལས་གྲུབ་བོ། ། བྱེད་པ་དཔེར་
འདོད་པ་དགག་པ་ནི། གལ་ཏེ་བྱེད་པ་དཔེ་ཡིན་ན། ། བྱ་ཚིག་ལ་འདི་དབང་
བྲལ་འགྱུར། ། རང་གི་བྱ་བསྒྲུབ་མི་ནུས་པ། ། གཞན་གྱི་ལྟོས་བྱར་མི་འགྱུར་
རོ། ། ཡང་གལ་ཏེ་བྱེད་པ་མུན་པ་ཉིད་དཔེ་ཡིན་ཞེས་སྨྲ་ན། ཏིང་ངེའི་མཐའ་
ཅན་གྱི་བྱ་ཚིག་ལ་འབྱུག་ཅེས་པ་འདི་ལའང་དབང་དང་བྲལ་འགྱུར་ཏེ། དེ་ལྟ་
ན་རང་གི་བྱ་བ་འཇུག་པ་ཉིད་ཀྱི་སྒྲུབ་པར་མི་ནུས་པས། གཞན་གྱི་དཔེ་དོན་
མཚུངས་ཆོས་སུ་སྦྱོར་བའི་རེ་ལྟོས་སུ་བྱར་མེད་པས་ན། མི་འགྱུར་རོ་ཞེས་
པའོ། ། འབྱུག་པ་མིན་པ་དང་མཚུངས་པ་དགག་པ་ནི། གང་གིས་འབྱུག་པ་
འདི་དང་ནི། ། མུན་པ་མཚུངས་ཞེས་སྨྲ་ན་ཡང་། ། ལུས་ལ་ཞེས་པ་མ་འབྲེལ་
ཏེ། ། དེ་ཡང་ཡོན་ཏན་མཚུངས་པར་ལྟ། ། རྒོལ་བ་གང་གི་འཇུག་པ་དོན་དུ་
བྱས་པ་འདི་དང་ནི། མུན་པ་དཔེར་བྱས་མེད་གཉིས་ཆོས་མཚུངས་ཞེས་སྨྲ་ན་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 249
ཡང་། མུན་པ་ནི་འབྱུག་པ་བཞིན་ཞེས་བརྗོད་པར་བྱ་བའི་ཡུལ། ལུས་ལ་ཞེས་
པ་ལས་ཀྱི་ཚིག་གི་དཔེ་དོན་མ་འབྲེལ་ཏེ། དེ་ཡང་དཔེ་ནི་རབ་གྲུབ་པ་དང་།
ཆོས་མཐུན་པ་ཉིད་ཀྱི་བསྒྲུབ་བྱ་སྒྲུབ་པར་བྱེད་པ་ཞིག་དགོས་པ་ལས་ཡོན་ཏན་
དང་བྱ་བ་ལ་སོགས་པ་མཚུངས་པའི་ཆོས་དང་ལྡན་པ་ལྟ་སྨོས་ཀྱང་ཅི་དགོས།
ཕྱོགས་སུའང་ཆེན་པོ་མ་ཡིན་ནོ། ། དེ་ཉིད་དཔེས་བསྒྲུབ་པ་ནི། དཔེར་ན་
ཁྱོད་གདོང་ཟླ་བ་ནི། ། ཞེས་པས་མཛེས་པ་རྟོགས་འགྱུར་ཏེ། ། དེ་བཞིན་
འབྱུག་པ་འདི་ལ་ནི། ། འབྱུག་པ་ལས་གཞན་རྟོགས་མ་ཡིན། ། དེ་ཡང་དཔེར་
ན་ཁྱོད་གདོང་ཟླ་བ་བཞིན་ཞེས་པ་ལ། བྱ་བྱེད་ལས་གསུམ་གྱི་རྣམ་པ་བཞག་པ་
མེད་ཅིང་། མཚོན་བྱེད་དཔེ་ཟླ་བའི་མཛེས་སྡུག་གི་མཚོན་བྱ་དོན་གདོང་གི་ཟླ་
བའི་མཛེས་ཆོས་རྟོགས་པར་འགྱུར་ཏེ། དེ་བཞིན་གྱི་མཚན་ཉིད་དང་ལྡན་པ་
ཞིག་དགོས་པ་ལ། འབྱུག་པ་བཞིན་ཞེས་པ་འདི་ལ་ནི། ཏིང་ངེ་འཛིན་གྱི་ཆོས་
འབྱུག་ཅེས་པ་ལས་གཞན་པའི་དཔེ་རྒྱན་གྱི་མཚུངས་ཆོས་སུ་འགྲོ་བ་སུས་ཀྱང་
རྟོགས་རྒྱུ་ཡོད་པ་མ་ཡིན་ནོ། ། དེ་ལྟར་ལོག་རྟོག་བཀག་ནས་གྲུབ་ཟིན་སྡུད་པ་
ནི། ད་ཕྱིར་འབྱུག་པ་འདི་དང་ནི། ། མུན་པ་བྱེད་པ་ལུས་ཀྱང་ལས། ། ཉེ་
བར་སྦྱོར་དོན་སྐྱེས་བུ་ཡིས། ། དེ་ལྟར་རབ་བཏགས་ཞེས་འདོད་བྱ། ། ད་ནི་
རང་ལུགས་རྣམ་དག་སྒྲུབ་པ་གྲུབ་པར་བྱ་བ་དེའི་ཕྱིར། འབྱུག་པ་དང་། ཆར་
འབེབས་ཅེས་པ་བྱ་བ་བརྗོད་པ་འདི་དང་ནི། མུན་པ་བྱེད་པ་དང་། ལུས་ཀྱང་
ལས་སུ་ཉེ་བར་སྦྱར་བའི་དོན་དུ། སྐྱེས་བུ་སྙན་ངག་མཁན་ལ་མཁས་པ་ཡི།
དངོས་བསྟན་དུ་མུན་པ་སྟུག་ཅིང་གནག་པ་ཙམ་ལས། ལུས་ལ་བྱུག་པ་མེད་
ཀྱང་། མུན་པ་ལུས་ལ་འབྱུག་པ་བཞིན། ཞེས་པ་ཏིང་ངེ་འཛིན་གྱི་ཆོས་ཀྱི་རབ་
ཏུ་སྒྲོ་བཏགས་ཏེ་བརྗོད་པས་ན། རབ་བཏགས་ཞེས་པའི་རྒྱུན་དུ་འདོད་པར་
བྱ་ཡི། དཔེ་མ་ཡིན་ནོ། ། སྤྱིར་རབ་རྟོག་གི་རྒྱན་དུ་འཇོག་པའི་གཙོ་བོ་དངོས་



250 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པོ་རང་གི་གནས་ཚུལ་རབ་རྟོག་གི་ས་བོན་ལས། རྣམ་པ་གཞན་དུ་རྟོག་ཅིང་སྒྲོ་
འདོགས་པའོ། །
བཞི་པ་རབ་རྟོག་གསལ་བྱེད་ཀྱི་སྒྲ་ནི། སྙམ་དང་དོགས་དང་ངེས་དང་
འདྲ། ། མིན་ནམ་ཞེས་པ་ལ་སོགས་པའི། ། སྒྲ་ཡིས་རབ་བཏགས་གསལ་བར་
བྱེད། ། བཞིན་གྱི་སྒྲ་ཡང་དེ་དང་འདྲ། ། དེ་རྣམས་ཀྱི་དཔེར་བརྗོད་ནི།
སྟོབས་ལྡན་ས་འོག་རབ་ཏུ་ཞུགས། ། ད་དྷི་ཙ་ཡང་རུས་ལྷག་ཉིད། ། ཆུ་
གཏེར་དེང་ཡང་འཁྲུགས་མི་འདོར། ། འདི་ཡི་གཏོང་བ་ཡིན་ནམ་སྙམ། །
ཞེས་པ་སྙམ་སྒྲ་ཅན་དང་། བརྟུལ་ཕོད་གཟུགས་ནི་སྲང་གཞལ་བ། ། མཐོ་
རིས་འདྲེན་པའི་ལྷ་སུ་ཡེ། ། འདི་ལ་ཡིད་སྲུབས་བདག་ཀྱང་ནི། ། རེ་བ་མེད་
པ་ཉིད་དུ་དོགས། ། ཞེས་དོགས་པའི་སྒྲ་ཅན་དང་། སྒྲོལ་མའི་བསྟོད་པ་སྐལ་
བཟང་རང་འོད་ལས། འཆི་མེད་བཞི་ཡི་སྟོབས་གསོ་བ། ། བདུད་རྩིའི་རང་
བཞིན་ཀི་ལ་ཤ། ། བརྩེགས་པའི་རི་བོ་ཟག་མེད་ཀྱི། ། ཕུང་པོ་རྩེ་དགའ་རྒོད་
པར་ངེས། ། ཞེས་པ་ངེས་སྒྲ་ཅན་དང་། སྐྱེ་རབས་སོ་བཞི་པ་ལས། ལོ་
འདབ་གཡོ་བའི་ལྗོན་ཤིང་རྣམས། ། མཛེས་མའི་མེ་ཏོག་འབར་བ་ཡིས། །
མཚོ་ཡི་མཐའ་ནས་ཡོངས་བསྐོར་བ། ། དེ་ལ་ལྟ་ཕྱིར་ལྷགས་པ་འདྲ། ། ཞེས་
འདྲ་བའི་སྒྲ་ཅན་དང་། ནོར་བཟང་གི་རྟོགས་བརྗོད་ལས། དེ་ནི་སྤྲིན་དང་
མཚུངས་པ་ནགས་ཚལ་གྱི། ། གླང་པོ་འདི་ཡི་ཟླ་བའི་ཆ་བཞིན་དུ། ། གསེར་
གྱི་ཆུ་ཤིང་ཡོངས་འཁྱུད་ལ་ཆགས་ནས། ། བླངས་ནས་ཁྱེར་རམ་སྒྲིབ་པ་མ་ཡིན་
ནམ། ། ཞེས་པ་མ་ཡིན་ནམ་གྱི་སྒྲ་ཅན་དང་། ། ཁྲོ་དང་རྨོངས་པ་མི་ཐུལ་
ན། ། བདག་ཅག་དོན་མེད་ཁུར་གྱུར་ཅེས། ། དེ་དག་རལ་བ་ངོ་ཚ་ནས། །
ས་གཞི་ལ་ནི་འབྱར་བ་བཞིན། ། ཞེས་པ་བཞིན་སྒྲ་ཅན་དང་། དེར་མ་ཟད་
སྦྱོར་ཚུལ་ཤེས་ན། དཔེ་རྒྱན་མཚུངས་པ་གསལ་བྱེད་ཕལ་ཆེར་རབ་རྟོག་གི་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 251
སྒྲར་འགྱུར་ཏེ། རིན་ཆེན་དཔུང་རྒྱན་འོད་ཟེར་ནི། ། རིང་དུ་འཕྲོ་སྟེ་ཤམྦྷ་
ཀིའི། ། ལོ་འདབ་མཆོག་གི་ཕྱོགས་ཀྱི་ནི། ། གླང་རྣམས་འབོད་པ་ལྟ་བུར་
སོང་། ཞེས་པ་ལྟ་བུའི་སྒྲ་ཅན་དང་། དེ་ཡི་བཞིན་གྱི་པདྨ་མཛེས་སྡུག་རྒྱས་
པས་གཟི་བྱིན་ཉམས་པའི་ཟླ་བ་དང་། དེ་ཡི་མིག་དག་མཛེས་པས་མིག་གི་
དཔལནི་རབ་ཏུ་ཉམས་པའི་རི་དྭགས་དག ། གྲགས་པ་ཞི་ཞིང་སྡུག་བསྔལ་
མཚུངས་པའི་མཚན་མོ་སོ་སོར་སྐྱེངས་ཏེ་ཞུམ་པ་ཡིས། ། བདག་ཉིད་དག་ནི་
བསམ་པ་གཡོ་མེད་འགྲོགས་པ་འདི་ཉིད་མཐོང་བ་བདག་རྟོག་གོ། ། ཞེས་པ་
རྟོག་པའི་སྒྲ་ཅན་དང་། ཡང་རབ་རྟོག་གསལ་བྱེད་ཀྱི་སྒྲ་མེད་ཀྱང་རབ་རྟོག་
རྒྱན་དུ་འགྲོ་བའང་འབྱུང་སྟེ། དཔེར་ན་མངོན་འབྱུང་གི་ཡལ་འདབ་ཏུ། །
ཉི་མ་ཞི་བར་སོང་བའི་ཚེ། ། ཐུན་མཚམས་ཀྱང་ནི་འཁོར་བ་ལ། ། ཡུན་རིང་
དཔྱད་ནས་ངུར་སྨྲིག་གི། ། གོས་ལ་བརྟེན་ཏེ་མི་སྣང་གྱུར། ། ཞེས་པ་དང་།
གཞོན་ནུ་སྙན་ངག་མཁན་གྱི་ཡལ་འདབ་ཏུ། ངེས་པར་དམྱལ་བའི་གནས་དག་
ནི། ། འདི་ཡི་མདུན་ན་བསྟར་བྱས་པར། ། མི་ཡི་ཀེང་རུས་ཕྲེང་བ་ཅན། །
ནགས་ཀྱི་ས་གཞི་རབ་ཏུ་སྨྲ། ། ཞེས་པ་དང་། ས་པཎ་གྱི་རྣམ་ཐར་ལས། ཉི་
མ་ཟླ་བས་ཉིན་མཚན་རེ་མོས་སུ། ། ནོར་བུའི་སྒྲོན་མ་སྟོང་ཕྲག་སྦྱར་བྱས་
ཏེ། ། གླིང་བཞི་ལན་ཅིག་མིན་པར་ཉུལ་བ་ཡི། ། མགྲོན་གྱི་ཕུལ་དུ་རྙེད་པ་
འདི་ཅི་གྲངས། ། ཞེས་པ་དང་། དཔྲལ་བའི་རྒྱན་དུ་གྲོགས་མོ་ཡི། ། གླ་རྩིའི་
རི་མོ་འབྲི་བྱེད་པ། ། བསིལ་ཟེར་དྲི་མ་ལྡན་པ་ཡི། ། སྐྱེངས་པ་ཞི་བར་བྱེད་
པ་བཞིན། ། ཞེས་པ་དོན་གཞན་བཀོད་པའི་རབ་རྟོག་དང་། མཐོ་རིས་
མཛེས་མའི་ལག་པད་ཀྱིས་གཏེར་བ། ། མནྡ་ར་བའི་ཕྲེང་རྒྱས་མཛེས་པ་སྟེ། །
མཐོ་རིས་གངྒའི་དབུ་བ་རབ་གསལ་བརྩེགས། ། མཛེས་ཤིང་རྒོད་པས་ལྷ་ཡི་རི་
བོ་བཞིན། ། ཞེས་པ་ཕུལ་བྱུང་གི་རབ་རྟོག་ལ་སོགས་པ་མཐའ་ཡས་པ་འབྱུང་



252 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
བས་ན། གཞུང་གི་དཔེར་བརྗོད་ཁོ་ན་ལ་ཡིད་མ་འཐས་པར། ཇི་སྙེད་པ་བློའི་
སྤོབས་པས་དཔྱད་ཤེས་པར་བྱའོ། །
བཅུ་གསུམ་པ་རྒྱུའི་རྒྱན་ལ་གཉིས། རྒྱན་གསུམ་གྱི་བསྔགས་བརྗོད་
དང་བཅས་ཏེ་མཚམས་སྦྱར་བ་དང་། རྒྱུ་རྒྱུན་དངོས་ལ་འཇུག་པའོ། ། དང་
པོནི། རྒྱུ་དང་ཕྲ་མོ་ཆ་དག་ནི། ཚིག་རྣམས་དག་གི་རྒྱན་གྱི་མཆོག ། རྒྱུ་
དང་། ཕྲ་མོ་དང་། ཆའི་རྒྱན་གསུམ་པོ་འདི་རྣམས་ནི། ཚིག་རྒྱན་རྣམ་དག་
གི་ནང་ནས་རྒྱན་གྱི་མཆོག་ཏུ་གྱུར་པ་ཉིད་དོ་ཞེས་པའོ། ། གཉིས་པ་རྒྱུ་རྒྱུན་
དངོས་ལ་འཇུག་པ་ལ་གསུམ། མདོར་བསྟན། རྒྱས་བཤད། མཇུག་བསྡུ་
བའོ། ། དང་པོ་ནི། རྒྱུ་ནི་བྱེད་པོ་ཤེས་བྱེད་དེ། ། དེ་དག་རྣམ་པ་དུ་མ་
དཔེར། ། དེ་ཡང་རགས་པར་ན་རྒྱུ་ཡི་རིགས་ནི་བྱེད་པོ་དང་། ཤེས་བྱེད་
གཉིས་སུ་བསྡུས་ཏེ། དེ་ལ་བྱེད་པོའི་རྒྱུ་ནི། འབྲས་བུ་སྔར་མེད་སྐྱེད་པར་བྱེད་
པ་ས་བོན་ལྟ་བུ་དང་། ཤེས་བྱེད་ཀྱི་རྒྱུ་ནི་དུ་བའི་རྟགས་ལས་མེ་རྟོག་པ་ལྟ་
བུའོ། ། རྒྱུ་གཉིས་པ་དེ་དག་ལ་དབྱེ་བ་རྣམ་པ་དུ་མ་ཡོད་དེ་དཔེར་བརྗོད་ན།
ཞེས་པའོ། ། གཉིས་པ་རྒྱས་བཤད་ལ་གསུམ། དངོས་པོའི་རྒྱུ། དངོས་མེད་
ཀྱི་རྒྱུ། མཚར་བའི་རྒྱུའོ། ། དང་པོ་དངོས་པོའི་རྒྱུ་ལ་གཉིས། བྱེད་པོའི་རྒྱུ་
དང་། ཤེས་བྱེད་ཀྱི་རྒྱུའོ། ། །
དང་པོ་བྱེད་པོའི་རྒྱུ་ལ། འགྲུབ་བྱེད་ཀྱི་རྒྱུ་དང་། ལས་ཀྱི་རྒྱུ་གཉིས་
ལས། དང་པོ་སྐྱེད་བྱེད་འགྲུབ་པའི་རྒྱུ་ནི། མ་ལ་ཡ་ཡི་རླུང་གིས་ནི། །
ཙནྡན་ལྗོན་པ་གསར་བ་ཡི། ། ཡལ་འདབ་སྐྱོད་པར་བྱེད་པ་འདི། ། ཀུན་གྱི་
དགའ་བ་སྐྱེད་པར་བྱེད། ། དེ་ཡང་ལྷོ་ཕྱོགས་རི་བོ་མ་ལ་ཡའི་རླུང་དག་གིས་ནི།
ཙནྡན་གྱི་ལྗོན་པ་གསར་བའི་ཡལ་འདབ་རྣམས་སྐྱོད་པར་བྱེད་པ་འདི་ཡིས།
འཇིག་རྟེན་པ་ཀུན་གྱི་དགའ་བ་རྨད་དུ་བྱུང་བ་སྐྱེད་པར་བྱེད་དོ་ཞེས་པའོ། །



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། _253
དེའི་རྒྱུ་བསྟན་པ་ནི། དགའ་བ་བསྐྱེད་པར་འོས་པ་ཡི། ། རང་བཞིན་ཉེ་བར་
སྦྱར་བ་འདི། ། རྒྱུན་ཉིད་དུ་ནི་རབ་བསྟན་ཏེ། ། ལྡོག་པ་དག་ཀྱང་དེ་དང་
མཚུངས། ། ཀུན་དགའ་བ་བསྐྱེད་པར་འོས་པའི་རྒྱུ་ནི། རླུང་དང་ཙནྡན་གྱི་
དྲི་ཤིན་ཏུ་བསིལ་བའི་རང་བཞིན་དགའ་བ་སྐྱེད་བྱེད་དུ་ཉེ་བར་སྦྱར་བས་ན།
འདིར་སྐྱེད་བྱེད་ཀྱི་རྒྱུའི་རྒྱན་ཉིད་དུ་རབ་ཏུ་བསྟན་ཏེ། དེ་ལས་ལྡོག་པ་དགའ་
བ་ཉམས་པར་བྱེད་པ་དག་ཀྱང་། མ་ལ་ཡའི་རླུང་དང་ཙནྡན་གྱི་དྲི་ཡིན་པས།
སྐྱེད་བྱེད་ཀྱི་རྒྱུ་དེ་དང་མཚུངས་སོ། ། ཞེས་པའོ། ། གཞན་ཡང་ཀུ་ན་ལའི་
རྟོགས་བརྗོད་དུ། མེ་ཏོག་རབ་རྒྱས་དེ་དང་དེ་དག་ལས། ། དཔྱིད་ཀྱི་གཉེན་
ལ་ཕྱོགས་སུ་ཕན་པ་ནི། གྲགས་པའི་རྣམ་པ་བུང་པའི་སྒྲ་སྒྲོགས་པའི། ། ས་ཧཱ་
ཀ་ར་ཉིད་ཀྱིས་བྱས་པར་གྱུར། ཞེས་པའང་དེ་བཞིན་ནོ། ། །
གཉིས་པ་ཉམས་བྱེད་ཀྱི་འགྲུབ་པའི་རྒྱུ་ནི། མ་ལ་ཡ་ཡི་ཆུ་རྒྱུན་ལ། །
རེག་ཅིང་ཙནྡན་ནགས་བསྐྱོད་པ། ། རླུང་གིས་མགྲོན་པོ་རྣམ་དག་ནི། །
ཉམས་པར་བྱེད་ཕྱིར་ཉེ་བར་གནས། ། རི་བོ་མ་ལ་ཡ་ལས་འབབ་པའི་ཆུ་རྒྱུན་
ལ་རེག་ཅིང་། ཙནྡན་གྱི་ནགས་ཚལ་རྣམ་པར་བསྐྱོད་པས་དྲི་བཟང་པོ་དང་
འགྲོགས་པའི་རླུང་བཞོན་རོལ་པ་འདིས། མགྲོན་པོ་རྣམས་བུད་མེད་དང་བྲལ་
ནས་ཡུན་རིང་དུ་འདས་པ་དག་ལ་ནི། དགའ་བ་ཉམས་པ་སྟེ། འཆི་བར་བྱེད་
པའི་ཕྱིར་དུ་ཉེ་བར་གནས་སོ་ཞེས་པའོ། ། དེ་བཤད་པ་ནི། དེ་ལྟར་འབྱུང་
བའི་རླུང་གིས་ནི། ། འབྲལ་བའི་རིམས་ལས་བྱུང་གྱུར་པ། ། ཡིད་འོང་ལ་སྲེག་
སྐྱེ་བོ་ལ། ། ཉམས་པ་སྒྲུབ་པར་བྱེད་པར་ནུས། ། དེ་ལྟར་སྙིང་ལ་དགའ་བ་
སྟེར་དུ་བྱུང་བའི་དྲི་བཟང་པོའི་བཞོན་པ་རླུང་གིས་ནི། འཆི་བའི་རྒྱུར་ཅི་ལྟར་
འགྱུར་ཞེ་ན། དགའ་མ་དང་བྲལ་ཚེ་ཆགས་པ་ཕུལ་བྱུང་བའི་རིམས་ནད་བྱུང་
བར་གྱུར་པ་ཡིས། རང་གི་མཛའ་མོ་ཡིད་དུ་འོང་བ་ལ་སྲེད་པ་དམ་པོས་



254 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བཅིངས་པའི་སྐྱེ་བོ་འདོད་པས་གདུང་བ་དྲག་ཏུ་འབར་བ་ལ། ལུས་སེམས་
རྣལ་དུ་མི་གནས་པར། དགའ་བ་ཉམས་པར་བྱེད་པ་བསྒྲུབ་ནུས་པས་ན།
ཉམས་པར་བྱེད་པའི་རྒྱུའོ། ། དེ་བཞིན་དུ་འཕགས་སྐྱེས་པོའི་རྟོགས་པ་བརྗོད་
པར། དཔྱིད་ཀྱི་ཨ་མའི་མེ་ ཏོག་ གིས། ། ཁྱོད་དང་བྲལ་རྣམས་ ཕ་རོལ་
བསྒྲལ། ། མཐུ་ལྡན་རྣམ་པར་མ་ཐུལ་ན། ། གཞན་དག་འཇོམས་ལ་ལྟོས་པ་
མེད། ། ཅེས་པའོ། །
རྒྱུ་གསུམ་གྱི་རྣམ་བཞག་བསྟན་པ་ནི། ། འགྲུབ་པར་བྱེད་དང་རྣམ་
འགྱུར་ལ། ། དེ་ཉིད་ལ་ལྟོས་རྒྱུ་ཉིད་དོ། ། འཐོབ་པའི་ལས་ལ་ཕལ་ཆེར་
ནི། ། བྱ་བ་ལ་ལྟོས་ཉིད་རྒྱུ་དོ། ། འགྲུབ་པར་བྱེད་པ་སྔར་མེད་གསར་དུ་སྐྱེ་
བར་བྱེད་པ་དང་། རྣམ་པར་འགྱུར་བ་སྔར་ཡོད་གནས་སྐབས་གཞན་བྱ་བ་
དག་ཡིན་ལ། དེ་ནི་འགྲུབ་བྱ་དང་། འགྱུར་བྱེད་ཀྱི་ངོ་བོ་དེ་ཉིད་ལ་ལྟོས་པའི་
རྒྱུ་ཉིད་དོ། ། རིག་བྱེད་བཀླགས་པས་ཐོབ་པར་བྱ་བ་ལྟ་བུའི་ལས་ལ་ཐོབ་བྱེད་
ཀྱི་རྒྱུ་ཞེས་པ་ཕལ་ཆེར་ནི། བྱ་བ་ལ་ལྟོས་པའི་རྒྱུ་ཉིད་ཁོ་ན་ཡིན་གྱི། ལས་ཀྱི་ངོ་
བོ་ལ་ལྟོས་པ་ནི་མ་ཡིན་ནོ། ། ཞེས་པའོ། ། དཔེར་བརྗོད་ཀྱི་བཀོད་རིམ་
བསྟན་པ་ནི། འགྲུབ་པར་བྱེད་པའི་རྒྱུ་དག་ནི། ། བསྟན་ཏེ་ལྷག་མ་གཉིས་པོ་
ཡི། ། དཔེར་བརྗོད་གཉིས་ནི་བཀོད་བྱས་ནས། ཤེས་པར་བྱེད་པ་བསྟན་པར་
བྱ། ། འགྲུབ་པར་བྱེད་པའི་རྒྱུ་སྐྱེད་བྱེད་དང་། ཉམས་བྱེད་གཉིས་པོ་དག་ནི་
བསྟན་ཟིན་ཏེ། ད་ནི་ལྷག་མ་རྣམ་པར་འགྱུར་བྱ་དང་། ཐོབ་བྱའི་ལས་ཀྱི་རྒྱུ་
དག་གི་དཔེར་བརྗོད་གཉིས་ནི་བཀོད་པར་བྱས་ནས། དེ་ཡི་རྗེས་ཐོགས་སུ་
ཤེས་པར་བྱེད་པའི་རྒྱུའི་དཔེར་བརྗོད་པ་བསྟན་པར་བྱ་ཞེས་པའོ། །
གཉིས་པ་ལས་ཀྱི་རྒྱུ་ལ། རྣམ་འགྱུར་གྱི་རྒྱུ་དང་། ཐོབ་བྱའི་རྒྱུ་གཉིས་
ལས། དང་པོ་ནི། ལོ་འདབ་གསར་འཁྲུངས་ནགས་ཚལ་དང་། ། འདབ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 255 །
བརྒྱ་རབ་ཏུ་རྒྱས་པའི་རྫིང་། ། ཟླ་བ་རྒྱས་པ་འདོད་པ་ཡིས། ། མགྲོན་པོ་ལྟ་
བའི་དུག་ཏུ་བྱས། ། ལོ་འདབ་གསར་དུ་འཁྲུངས་པའི་ལྗོན་པ་སྟུག་པོར་རྒྱས་
པའི་ནགས་ཚལ་དང་། པདྨ་འདབ་མ་བརྒྱད་པ་རབ་ཏུ་རྒྱས་པའི་རྫིང་བུ་དང་།
ཟླ་བ་ཉ་རྒྱས་པ་སྟེ་བལྟ་ན་སྡུག་ཅིང་ཡིད་དུ་འོང་བའི་དངོས་པོ་དེ་རྣམས། རྣམ་
པར་འགྱུར་བྱ་ཡིན་ལ། འགྱུར་བྱེད་འདོད་པའི་རྒྱུ་ཡིས་མགྲོན་པོ་དགའ་མ་
དང་བྲལ་བས་ཉན་པ་རྣམས་ལྟ་བའི་དུག་ཏུ་དངོས་པོ་དེ་གསུམ་བསྒྱུར་བར་བྱས་
པས། མིག་གི་རྗེས་འབྲེལ་ཆགས་པའི་ནད་ཀྱིས་གདུང་བ་ན། རྣམ་འགྱུར་གྱི་
རྒྱུའོ། །
གཉིས་པ་ཐོབ་བྱའི་རྒྱུ་ནི། ཁེངས་པ་གོམས་པར་བྱའོ་ཞེས། ། གྲོགས་
མོ་མཛའ་བའི་གནས་བཀོད་ལ། ། བུ་མོ་སྨིན་འཁྱོག་མིག་ཡོན་གྱིས། ། མཆུ་ནི་
གཡོ་ཞིང་ལྟ་བར་བྱེད། ། ཀྱེ་ལང་ཚོ་མ་ཁྱོད་ནི་སྐྱེས་པ་ལ་མི་དུད་པའི་ཁེངས་པ་
རིང་དུ་གོམས་པར་བྱ་དགོས་སོ་ཞེས། བུད་མེད་འགའ་ཞིག་གི་སྐྱེས་པ་ཡིད་
འོང་དེ་ཉིད་གཞན་གྱི་གྲོགས་སུ་ཐོབ་པ་དགག་པའི་སླད་དུ། རང་གི་གྲོགས་མོ་
དེ་རང་དང་ཤིན་ཏུ་མཛའ་བའི་སྤྱོད་ཡུལ་ལམ། གནས་སུ་བཀོད་ནས་སྙིང་
གཏམ་ཡིན་པ་སྐད་དུ། དེ་སྐད་ཅེས་སྨྲས་པ་ལ། བུ་མོ་དེའི་ཀུན་སློང་རིག་ནས་
མདགའ་སྟེ། ཁྲོ་བའི་སྨིན་མ་འཁྱོག་ཅིང་མིག་ལོག་ཡོན་པོའི་ཚུལ་གྱིས། མ་
རངས་པའི་ཚིག་གིས་ཤུབ་བུར་སྨོད་པས་མཆུའི་ཡལ་འདབ་གཡོ་བ་དང་བཅས་
ནས་ལྟ་བར་བྱེད་དོ། ཞེས་པ་སྟེ། ཁྲོ་བའི་སྤྱོད་ཚུལ་དེ་དག་གི་སྒོ་ནས། སྐྱེས་
པ་དེ་ཉིད་རང་གི་གྲོགས་སུ་ཐོབ་པར་བྱེད་པའི་བྱ་བ་གཙོ་བོར་གྱུར་པ་དེའི་ཕྱིར།
འཐོབ་བྱའི་རྒྱུ་ཞེས་བྱའོ། །
གཉིས་པ་ཤེས་བྱེད་ཀྱི་རྒྱུ་ལ་གཉིས་ལས། དང་པོ་ཕྱི་རོལ་དུ་གོ་བར་བྱེད་
པའི་རྒྱུ་ནི། ཉི་མ་ནུབ་གྱུར་ཟླ་བ་མཛེས། ། འདབ་ཆགས་རྣམས་ནི་གནས་སུ་



256 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
སོང་། ། ཞེས་པ་འདི་ཡང་དུས་ཀྱི་སྐབས། ། གོ་བར་བྱེད་པ་ལེགས་པ་
ཉིད། ། ཉི་མ་སྣང་བའི་གཏེར་ནུབ་ཆུ་ལྷའི་ཕྱོགས་སུ་ནུབ་པར་གྱུར་ཅིང་།
ཤར་དབང་པོའི་ཕྱོགས་ནས་ཟླ་བ་བདུད་རྩིའི་འབྱུང་གནས་ཤར་བའི་འོད་
དཀར་གྱི་ཕྲེང་བས་འཇིག་རྟེན་མཛེས་ལ། འདབ་ཆགས་བྱ་དང་བུང་བ་ལ་
སོགས་པ་རྣམས་ནི་ཚང་གནས་སུ་སོང་ངོ་ཞེས་པ། གནས་ལུགས་ཀྱི་ངོ་བོ་
བརྗོད་པ་ཙམ་འདི་ཡང་ཤེས་བྱེད་དེ་རྣམས་ཀྱི་རྒྱུས། སྲོད་དུས་ཀྱི་སྐབས་གོ་
བར་བྱེད་པ་ལ་ལེགས་པར་བསྟན་པ་ཉིད་ཀྱི་ན། ཕྱི་རོལ་གྱི་དུས་གོ་བའི་ཤེས་
བྱེད་ཀྱི་རྒྱུའོ། །
གཉིས་པ་ནང་གི་ཤེས་བྱེད་ཀྱི་རྒྱུ་ནི། གྲོགས་མོ་འདོད་པས་གཟིར་བའི་
ཡིད། ། ཟླ་བའི་འོད་ཀྱིས་མི་བཟློགས་ཤིང་། ། ཙནྡན་ཆུ་ཡིས་མི་བཟོད་
པ། ། ལུས་ཀྱི་དྲོད་ཀྱིས་གདུང་བ་འཛིན། ། ཞེས་པའི་སྦྱོར་བ་རྣམས་ལ་
ནི། ། ཡིད་འོང་ཤེས་བྱེད་རྒྱུ་དག་མཚོན། ། ཀྱེ་གྲོགས་མོ་ཞེས་བོད་ནས།
ཁྱོད་འདོད་པས་གཟིར་བའི་ཡིད་ནི་ཤིན་ཏུ་བསིལ་བའི་རེག་བྱ་ཟླ་བའི་ཟེར་གྱིས་
ཀྱང་མི་བཟློགས་ཤིང་། ཧ་རི་ཙནྡན་གྱི་ཆུ་ཡིས་ཀྱང་སེལ་བ་མི་བཟོད་པ་སྟེ་མི་
ནུས་པ་ལས། ལུས་ཀྱི་དྲོད་དྲག་ཏུ་འབར་བའི་རྔུལ་ཆུའི་དོག་པ་གསར་བ་ཉིད་
ཀྱིས་ཚོན་རིས་ཉམས་ཤིང་། མཆུ་འདབ་ཀྱི་དམར་བ་མོག་མོག་པོར་རྙིང་
བཞིན་དུ་གདུང་བའི་ཟུག་རྔུ་བརྣག་པར་དཀའ་བ་འཛིན་པར་བྱེད་དོ། ། ཞེས་
པ་ཆགས་པས་གཟིར་བའི་གནས་སྐབས་ཙམ་བརྗོད་པའི་ཚིག་གི་སྦྱོར་བ་འདི་
རྣམས་ལས་ནི་རྟོག་བྱ་གྲོགས་མོའི་ཡིད་ལ་སྐྱེས་བུ་དེ་འོང་ཞིང་སྙིང་དུ་སྡུག་པ་
ཤེས་པར་བྱེད་པས་ན། ནང་གི་ཤེས་བྱེད་ཀྱི་རྒྱུ་དག་ཉེ་བར་མཚོན་པའོ།།
རྒྱས་བཤད་གཉིས་པ་དངོས་མེད་ཀྱི་རྒྱུ་ལ་གཉིས། དམ་བཅའ་བ་དང་།
དཔེར་བརྗོད་པའོ། ། དང་པོ་ནི། དངོས་མེད་རྒྱུ་ནི་ཡོད་འཕྲོག་པ། །



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ།
257
འགའ་ཞིག་རབ་ཏུ་བསྟན་པར་བྱ། ། གང་དངོས་པོ་མེད་པ་ཡང་ཡིན་ལ་རྒྱུ་
ཡང་ཡིན་པ་དེ་ནི་དངོས་མེད་ཀྱི་རྒྱུའོ། ། དེས་ནི་མཁས་པ་རྣམས་དགའ་བ་
སྐྱེད་པར་བྱེད་པས་ན་ཡིད་འཕྲོག་པའོ། ། དེ་ལྟ་བུའི་ཚུལ་འགའ་ཞིག་སྐབས་
འདིར་རབ་ཏུ་བསྟན་ཅིང་བཤད་པར་བྱ་ཞེས་པའོ། ། གཉིས་པ་དཔེར་བརྗོད་
ལ་གསུམ། རྒྱུ་མེད་པས་འབྲས་བུ་ཡོད་པར་བསྐྱེད་པ་དང་། རྒྱུ་མེད་པས་
འབྲས་བུ་མེད་པ་བསྐྱེད་པ་དང་། དོན་བསྡུ་བའོ། ། དང་པོ་ལ་བཞི། སྔ་
ནས་མེད་པའི་བྱེད་རྒྱུ། ཞིག་ནས་མེད་པའི་བྱེད་རྒྱུ། ཕན་ཚུན་མེད་པའི་བྱེད་
རྒྱུ། སྤངས་ནས་མེད་པའི་བྱེད་རྒྱུའོ། །
དང་པོ་སྔ་ནས་མེད་པའི་བྱེད་རྒྱུ་ནི། རིག་པ་རྣམས་ནི་མ་ གོམས་
དང་། ། བློ་ ལྡན་རྣམས་ དང་མ་འགྲོགས་དང་། ། དབང་པོ་དག་ནི་མ་
བསྡམས་པས། ། མི་རྣམས་རབ་ཏུ་གདུང་བར་འགྱུར། ། སྐྱོན་ཡོན་རྣམ་པར་
འབྱེད་པའི་རིག་པའི་གཙུག་ལག་རྣམས་ལ་ནི་མ་སྦྱངས་པས་མ་གོམས་ལ། མི་
ཤེས་པའི་ངང་ཚུལ་གྱིས་འཕྱན་པ་དང་། བླང་དོར་གྱི་གནས་མ་ནོར་བར་སྟོན་
ནུས་པའི་བློ་ལྡན་རྣམས་དང་མ་འགྲོགས་པས་ཡང་དག་པའི་ལམ་དང་བྲལ་ཞིང་།
མིག་ལ་སོགས་པའི་དབང་པོ་རྣམས་ནི་ཉེས་པ་བསྐྱེད་པའི་ཡུལ་ལ་འཇུག་པ་མ་
བསྡམས་པས་མི་རྣམས་སྡུག་བསྔལ་གྱི་ཚོར་བས་རབ་ཏུ་གདུང་བར་འགྱུར་རོ་
ཞེས། འདིར་རིག་པ་མ་གོམས་པ་ལ་སོགས་པ་ནི་སྔ་ན་མེད་པའི་རྒྱུ་སྟེ། དེས་
འབྲས་བུ་གདུང་བ་སྐྱེད་པར་བྱེད་པས་ན། སྔ་ན་མེད་པའི་བྱེད་རྒྱུའོ། །
གཉིས་པ་ཞིག་ནས་མེད་པའི་བྱེད་རྒྱུ་ནི། འདོད་པའི་གཏམ་གྱིས་མྱོས་
པ་སོང་། ། ལང་ཚོ་ཡི་ནི་རིམས་དག་ཉམས། ། རྨོངས་པ་ཟད་ཅིང་སྲེད་པ་
འཕོས། ། བསོད་ནམས་གནས་ལ་ཡིད་དགའ་བྱས། ། འདོད་པའི་གཏམ་
ཐོས་པ་ཙམ་གྱིས་ཡིད་མྱོས་པ་བྱེད་པ་ཞི་བའི་བར་ཆད་དུ་གྱུར་པ་དེ་མ་བསྡད་



258
ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
པར་སོང་ཞིང་། ལང་ཚོ་རྒྱུགས་པ་ཡི་ནི་དུལ་བ་དང་འགལ་བ་ཆགས་པའི་
རིམས་ནད་ཀྱིས་གདུང་བ་ཉམས་ཤིང་བྲལ་ལ། རྨོངས་པ་འཁོར་བ་སྡུག་བསྔལ་
གྱི་འབྱུང་གནས་ལ་བདེན་འཛིན་ཕྱིན་ཅི་ལོག་ཟད་ཅིང་། དེ་བཞིན་དུ་ཡུལ་ལ་
ཞེན་པའི་སྲེད་པ་འཕོས་པ་སྟེ་ཉམས་པ་ལས། བསོད་ནམས་ཀྱི་གནས་དམ་
པའི་ཆོས་ལ་ཡིད་གཉིས་དག་མིན་པར་རྩེ་གཅིག་ཏུ་གཞོལ་ཞེས་པའོ། ། འདི་
ལྟར་འདོད་ པའི་ གཏམ་ གྱི་མྱོས་ པ་ ལ་ སོགས་ པ་ ཞིག་ནས་མེད་ པའི་ རྒྱུས།
འབྲས་བུ་དགེ་བ་ལ་བློ་སྐྱེད་པས་ན། ཞིག་ནས་མེད་པའི་བྱེད་རྒྱུའོ། །
གསུམ་པ། ཕན་ཚུན་མེད་པའི་རྒྱུ་ནི། ནགས་ཚལ་འདི་དག་ཁྱིམ་མ་
ཡིན། ། ཆུ་ཀླུང་འདི་དག་བུད་མེད་མིན། ། རི་དྭགས་འདི་དག་བུ་ཚ་
མིན། ། དེ་ཕྱིར་བདག་ནི་ཡིད་དགའ་འོ། ། འཁོར་བའི་ཁྱིམ་ཐབ་ལ་ཡིད་
འབྱུང་སྟེ། དབེན་པའི་ནགས་སུ་བསམ་གཏན་ལ་གནས་པའི་སྐྱེས་བུ་ཞིག་གིས་
བརྟགས་ཤིང་སྨྲས་པ། ད་ལྟ་ཁོ་བོ་གནས་བཞིན་པའི་ལྗོན་པ་སྣ་ཚོགས་ཀྱི་
ནགས་ཚལ་ཡལ་འདབ་སྟུག་པོར་བྲེས་ཤིང་། མེ་ཏོག་དང་འབྲས་བུའི་བ་གམ་
ཅན་གྱི་ལྡིང་ཁང་འདི་དག་ནི། སྐྱོན་མང་པོས་གོས་པའི་ཁང་ཁྱིམ་མ་ཡིན་ལ།
དེ་ལྟར་བདག་གིས་ལོངས་སུ་སྤྱོད་པའི་ཆུ་ཀླུང་སྒེག་མོ་འཁྱོག་པོར་འབབ་པའི་
དག་བྱེད་ཡིད་དུ་འོང་ལ། དབུ་བའི་འཛུམ་དཀར་ཆིལ་ཆིལ་དུ་གཡོ་བ་དང་
ལྷན་ཅིག་ཏུ་སྙན་པའི་སྐད་ལྷུང་ལྷུང་དུ་སྒྲོག་པ་འདི་དག ཉེས་པ་མཐའ་དག་
སྐྱེད་པའི་གཞིར་གྱུར་པ་མི་གཙང་ཞིང་གྱ་གྱུའི་རང་བཞིན་ཅན་གྱི་བུད་མེད་དེ་
ནི་མིན་ནོ། ། དེ་བཞིན་དགའ་བས་རྩེ་འཇོ་ལ་རོལ་བཞིན་དུ་བདེ་བར་བག་
ཕེབས་ནས་བདག་ལ་འཁོར་ཞིང་འདུ་བའི་རི་དྭགས་ཕོ་མོ་འདི་དག་ཀྱང་།
མཛའ་བས་འཆིང་བྱེད་ཀྱི་བུ་ཚ་ནི་མ་ཡིན་ནོ། ། རྒྱུ་མཚན་དེའི་ཕྱིར་བདག་ནི་
འཇིག་རྟེན་རེ་དོགས་ཀྱི་སྡུག་བསྔལ་གང་ཡང་མ་དགོས་པས་ཡིད་དགའ་འོ། །



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། _259
-
-
-
-
-
-
ཞེས་པ་ཁྱིམ་དང་། བུད་མེད་དང་། བུ་ཚ་རྣམས་ཉེས་པས་གང་བ་དང་། མི་
གཙང་ཞིང་གྱ་གྱུར་སྤྱད་པ་དང་། འཆིང་བ་སྐྱེད་པ་རྣམས་ནགས་ཚལ་དང་།
ཆུ་ཀླུང་དང༌། རི་དྭགས་རྣམས་ལ་མེད་ཅིང་། དེ་རྣམས་ཀྱི་ཉེས་པ་མེད་པ་
དང་། དག་ཅིང་གཙང་བ་དང་། འཆིང་བྱེད་དུ་མི་འགྱུར་བ་རྣམས་ཁྱིམ་
སོགས་གསུམ་པོ་ལ་མེད་པ་ལས། ཕན་ཚུན་གཅིག་གི་གཅིག་མེད་པའི་རྒྱུས།
འབྲས་བུ་ཡིད་དགའ་བ་སྐྱེད་པར་བྱེད་པས་ན། ཕན་ཚུན་མེད་པའི་བྱེད་
རྒྱུའོ། །
བཞི་པ་སྤངས་ནས་མེད་པའི་བྱེད་རྒྱུ་ནི། ཤིན་ཏུ་མ་བརྟགས་སྤྱོད་པ་
ནི། ། འཕགས་པ་རྣམས་ལ་ཡོད་མ་ཡིན། ། དེ་ཕྱིར་དེ་དག་རྣམས་ཀྱི་ནི། །
ཕུན་ཚོགས་ཐམས་ཅད་རྟག་ཏུ་འཕེལ། ། ཤིན་ཏུ་མ་བརྟགས་པའི་སྤྱོད་པ་ནི་གྱ་
ཚོམ་སྣ་ཚོགས་སུ་སྤྱོད་པ་སྟེ། དེ་དག་ནི་སོ་སོ་སྐྱེ་བོའི་ས་ལས་འཕགས་པ་རྣམས་
ལ་ཡོད་པ་མ་ཡིན་ནོ། ། དེའི་ཕྱིར་འཕགས་པ་རྣམས་ཀྱི་ནི་འཇིག་རྟེན་དང་
འཇིག་རྟེན་ལས་འདས་པ་ཕུན་སུམ་ཚོགས་པ་ཐམས་ཅད་དུས་རྟག་ཏུ་རྣམ་པར་
འཕེལ་བར་འགྱུར་རོ་ཞེས། ཤིན་ཏུ་མ་བརྟགས་པའི་སྤྱོད་པ་སྤངས་ནས་མེད་
པའི་རྒྱུས། འབྲས་བུ་ཕུན་ཚོགས་སྐྱེད་པར་བྱེད་པས། སྤངས་ནས་མེད་པའི་
བྱེད་རྒྱུ་ཞེས་བྱའོ། །
གཉིས་པ་རྒྱུ་མེད་པས་འབྲས་བུ་མེད་པ་སྐྱེད་པའི་བྱེད་རྒྱུ་ནི། སྐྱེད་ཚལ་
ས་ཧཱ་ཀཱ་ར་རྣམས། ། སྙེ་མ་མ་འཁྲུངས་པ་མིན་ན། ། འགྲོན་པོ་རྣམས་ཀྱི་བུད་
མེད་ནི། ། ཏིལ་བཅས་ཁྱོར་ཆུ་སྦྱིན་བྱར་འགྱུར། ། སྐྱེད་མོས་ཚལ་གྱི་ས་ཧཱ་ཀཱ་
ར་ཞེས་པ་ཨ་མ་ཁྱད་པར་བའི་འཁྲི་ཤིང་རྣམས་ཀྱི་སྙེ་མ་མ་འཁྲུངས་པ་མིན་པ་སྟེ་
འཁྲུངས་པ་མཐོང་བ་དེའི་ཚེ་ན། ནོར་བསྒྲུབ་པའི་སླད་དུ་ཐག་རིང་པོར་
མགྲོན་ལ་སོང་བ་རྣམས་ཀྱི་བུད་མེད་ནི། ཏིལ་དང་བཅས་པའི་ཁྱོར་ཆུ་སྦྱིན་



260 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བྱར་འགྱུར་ཏེ། འདོད་པའི་མེས་བསྲེགས་ཏེ་འཆི་བའི་ཕྱིར་རོ། ། ཅེ་ཞེ་ན།
ཤིནས་མེར་བསྲེགས་པ་ན་ཏིལ་དང་བཅས་པའི་ཁྱོར་ཆུ་སྦྱིན་དགོས་པར་སྔོན་
རབས་འཇིག་རྟེན་གྱི་ལུགས་ལ་སྣང་ངོ་། ། འདིར་སྙེ་མ་མ་འཁྲུངས་པ་མིན་པ་
ཞེས་དགག་པ་དངོས་པོ་མེད་པའི་རྒྱུས། འབྲས་བུ་འཆི་བ་ལ་འོངས་པ་དངོས་
པོ་མེད་པ་སྐྱེད་པར་བྱེད་པས་ན་མེད་པས་མེད་པ་སྐྱེད་པའི་བྱེད་རྒྱུའོ། ། ངག་
གི་དབང་ཕྱུག་གིས་ནི་མ་སྐྱེས་པ་ཞིག་པ་ལས་འཁྲུངས་པའི་འབྲས་བུ་མགྲོན་པོའི་
བུད་མེད་འཆི་བ་ཡིན་པས་ཞིག་ནས་མེད་པའི་རྒྱུའོ། ། ཞེས་འཆད་དོ། །
གསུམ་པ་དངོས་མེད་ཀྱི་རྒྱུ་དེ་རྣམས་ཀྱི་དོན་བསྡུ་བ་ནི། ཡོད་དང་མེད་
པའི་རང་བཞིན་གྱི། ། འབྲས་བུ་སྐྱེད་པ་དག་ལ་འདིར། ། སྔར་མེད་ལ་སོགས་
རང་བཞིན་གྱི། ། དངོས་པོ་ཡི་ནི་རྒྱུ་ཉིད་དོ། ། དེ་ལྟར་རྒྱུ་དངོས་པོ་ཡོད་པ་
དང་མེད་པའི་རང་བཞིན་ཅན་གྱིས་རང་གི་འབྲས་བུ་སྐྱེད་པར་བྱེད་པ་དག་ལ་
སྐབས་འདིར། སྔར་མེད་པ་དང་། ལ་སོགས་པའི་སྒྲས། ཞིག་ནས་མེད་པ་
དང་། ཕན་ཚུན་མེད་པ་དང་། སྤངས་ནས་མེད་པའི་རང་བཞིན་གྱི་དངོས་
པོར་གྱུར་པའི་རྒྱུ་ཉིད་ཡིན་ཏེ། རང་འབྲས་སྐྱེད་པར་བྱེད་པས་སོ། ། འོ་ན་
གོང་དུ་དངོས་མེད་ཅེས་སྨོས་པས། འོག་ཏུ་དངོས་པོ་ཡི་རྒྱུ་ཉིད་དོ། ། ཞེས་
སྨོས་པ་དང་འགལ་ལོ་ཞེ་ན། བདེན་ཏེ། འདིར་དངོས་མེད་ཅེས་སྨོས་པ་ནི།
དགག་པ་ཙམ་ལ་དགོངས་ཀྱི་དངོས་པོ་མེད་པ་ཁོ་ན་ནི་མ་ཡིན་ནོ། ། གལ་ཏེ་
དངོས་མེད་ཁོ་ན་ཉིད་ཡིན་པར་གྱུར་ན། དེས་འབྲས་བུ་སྐྱེད་པར་མི་སྲིད་པའི་
ཕྱིར་རོ། །
རྒྱས་བཤད་གསུམ་པ་མཚར་བའི་རྒྱུ་ནི་གཉིས། རྣམ་གྲངས་མདོར་
བསྟན་པ་དང་། དཔེར་བརྗོད་རྒྱས་པར་བཤད་པའོ། ། དང་པོ་ནི། རིང་
འབྲས་དེ་དང་ལྷན་ཅིག་སྐྱེས། ། དེ་བཞིན་འབྲས་མ་ཐག་སྐྱེས་དང་། ། རིགས་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 261
མིན་རིགས་པ་བྱེད་ཅེས་པ། ། མཚར་བའི་རྒྱུ་རྣམས་གྲངས་མེད་དོ། ། རིང་
བའི་རྒྱུས་རིང་དུ་འབྲས་བུ་སྐྱེས་པ་དང་། འབྲས་བུ་དེ་དང་རྒྱུ་ལྷན་ཅིག་ཏུ་དུས་
མཉམ་པར་སྐྱེས་པ་དང་། ། དེ་བཞིན་དུ་འབྲས་བུ་སྔར་སྐྱེས་ནས་དེའི་རྗེས་
ཐོག་དེ་མ་ཐག་ཏུ་རྒྱུ་སྐྱེས་པ་དང་། འབྲས་བུ་དང་མི་མཐུན་པའི་རྒྱུ་རིགས་པ་
མ་ཡིན་པས་སྐྱེས་པ་དང་། འབྲས་བུ་དང་མཐུན་པའི་རྒྱུ་རིགས་པས་སྐྱེད་པ་
དང་། དེ་ལ་སོགས་པ་མཚར་བའི་རྒྱུ་སྟེ། རབ་ཏུ་གྲགས་པའི་རྒྱུ་དང་མི་མཐུན་
ཤིན་ཏུ་མང་བ་འབྱུང་བས་ན། དེ་རྣམས་ཀྱི་གྲངས་དཔག་ཏུ་མེད་དོ་ཅེས་
པའོ། ། དེའི་དོན་བཤད་པ་ནི། འདི་རྣམས་སྦྱོར་པའི་ལམ་རྣམས་ལ། །
བཏགས་པའི་འཇུག་པ་ལ་བརྟེན་པ། ། ཤིན་ཏུ་མཛེས་པ་དག་མཐོང་སྟེ། ། དེ་
ཡི་དཔེར་བརྗོད་ཇི་ལྟར་ན། ། འདི་འདྲ་བའི་རྒྱུ་རྣམས་དངོས་མིན་ཡང་སྙན་
ངག་མཁན་གྱི་ངག་གི་སྦྱོར་བའི་ལམ་རྣམས་ལ་རྒྱུ་བཏགས་པའི་འཇུག་པ་ལ་
བརྟེན་པ་ནི་ཤིན་ཏུ་མཛེས་པ་དག་མཐོང་སྟེ། དེ་ཡི་དཔེར་བརྗོད་ཇི་ལྟར་ཞེ་ན།
འཆད་པར་བྱེད་ཅེས་པའོ། །
གཉིས་པ་དཔེར་བརྗོད་རྒྱས་པར་བཤད་པ་ལ་ལྔ་ལས། དང་པོ། རིང་
འབྲས་ཀྱི་རྒྱུ་ནི། ལུས་ཅན་ཁྱོད་མིག་ཟུར་ཅེས་པ། ། རྒྱལ་བྱེད་ལུས་མེད་དག་
གི་མཚོན། ། གང་དེ་གཞན་ལ་རབ་འཕངས་པ། ། དེ་ཡིས་བདག་གི་ཡིད་ཀྱང་
བཅོམ། ། དེ་ཡང་རབ་ཏུ་གྲགས་པའི་མཚོན་ནི་གང་དུ་བསྣུན་པ་དེ་གཅོད་
འབིགས་བྱེད་པ་ཉིད་ཡིན་པ་ལ། ཀྱེ་ལུས་ཅན་མ་ཁྱོད་ཀྱི་མིག་ཟུར་ཅེས་མཛེས་
པའི་མཚན་ཉིད་སྒྲོགས་པ་འདི་ནི། འགྲོ་བ་ལས་རྒྱལ་བར་བྱེད་པ་ལུས་མེད་
འདོད་ལྷ་དག་གི་མཚོན་ཆ་ཡིན་ལ། གང་དེ་འདོད་བྱའི་ཡུལ་གཞན་གྱི་སྙིང་ལ་
རབ་ཏུ་འཕངས་པ་ན། དུལ་ལྡན་བདག་གི་ཡིད་ཀྱང་བཅོམ་ཞེས་རྒྱུ་མིག་ཟུར་
རིང་པོ་འགྲོ་བ་གསུམ་ལས་རྒྱལ་བར་ནུས་པའི་ཡིད་སྲུབས་ཀྱི་མཚོན་ཆ་བཏགས་



262 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པ་བས་སོ། འབྲས་བུ་ཆགས་པ་ལས་རིང་དུ་ཕྱོགས་པའི་ཡིད་ཀྱི་བརྟན་པ་ཡང་
བཅོམ་པས་ན། རིང་བའི་འབྲས་བུ་མཚར་ཆེ་བའི་རྒྱུའོ། །
གཉིས་པ་རྒྱུ་འབྲས་ ལྷན་ཅིག་ པ་ནི། སྐྱེས་བུ་ལུས་སྐྱེས་ཀྱིས་མྱོས་
པའི། ། རྣམ་འཕྲུལ་སྣ་ཚོགས་ལྷན་ཅིག་ཉིད། ། བུད་མེད་རྣམས་ལ་བུ་མོ་
ནི། ། ཡོངས་སུ་ནུབ་པའི་ན་ཚོད་སྐྱེས། ། སྤྱིར་རབ་ཏུ་གྲགས་པ་འབྲས་བུ་
ལས་རྒྱུ་སྔ་བ་ཡིན་པ་ལ། འདིར་རྒྱུ་འབྲས་ལྷན་ཅིག་འབྱུང་བ། ཆགས་ཅན་གྱི་
སྐྱེས་བུ་འགའ་ཞིག་ལུས་སྐྱེས་ཀྱིས་མྱོས་པ་སྟེ་འདོད་པས་དྲག་ཏུ་གདུངས་པའི་
གདོང་དམར་བ་དང་། རྒོད་ཅིང་མིག་འབྲུ་ཚུགས་སུ་ལྟ་བ་ལ་སོགས་པའི་རྣམ་
འཕྲུལ་སྣ་ཚོགས་པ་མ་མཐོང་བ་ནི་རྒྱུའོ། ། རྒྱུ་དེ་དང་སྔ་ཕྱི་མེད་པར་ལྷན་ཅིག་
གམ་དུས་གཅིག་ཉིད་དུ། བུད་མེད་རྣམས་ལ་འདོད་པ་ལྷག་པར་སྐྱེས་པ་ནི་
འབྲས་བུ་སྟེ། འདོད་པ་དེ་ཡང་ཇི་ལྟ་བུ་ཞིག་སྐྱེས་ན། བུ་མོ་ཤིན་ཏུ་གཞོན་ནུ་
མའི་གནས་སྐབས་ཡོངས་སུ་ནུབ་ཅིང་ཡོལ་ནས། ལང་ཚོ་རབ་ཏུ་བདོ་བའི་ན་
ཚོད་ཀྱི་འདོད་པ་ཇི་ལྟ་བ་དེ་བཞིན་དུ་སྐྱེས་སོ། ཞེས་རྒྱུ་འབྲས་ལྷན་ཅིག་ཏུ་བྱུང་
བ་མཚར་བའི་རྒྱུའོ། །
གསུམ་པ་འབྲས་བུ་སྔ་མ་ཅན་གྱི་རྒྱུ་ནི། སྔར་ཉིད་རི་དྭགས་མིག་ཅན་
མའི། ། ཆགས་པའི་རྒྱ་མཚོ་རྒྱས་པར་གྱུར། ། ཕྱིས་ནས་འོད་ཟེར་རབ་འཕྲོ་
བས། ། ཟླ་བ་ཡི་ནི་དཀྱིལ་འཁོར་ཤར། ། སྤྱིར་རྒྱུ་ལས་འབྲས་བུ་འབྱུང་བ་
གྲགས་པ་ལ། འདིར་དུས་སྔར་ཉིད་དམ་སྔོན་དུ། མཛེས་མ་རི་དྭགས་མིག་
ཅན་གྱི་ཆགས་པའི་རྒྱ་མཚོ་རྒྱས་པར་གྱུར་ཞེས་འབྲས་བུ་བསྟན་ནས། དེ་ཡི་
ཕྱིས་ནས་བདུད་རྩིའི་འོད་ཟེར་རབ་ཏུ་འཕྲོ་བས། ཆགས་པའི་རྒྱ་མཚོ་རྒྱས་
པའི་རྒྱུ་ཟླ་བ་ཡི་ནི་དཀྱིར་འཁོར་ཤར་རོ། ། ཞེས་རྒྱུ་ལས་འབྲས་བུ་སྔ་བས་ན།
འབྲས་བུ་སྔ་མ་ཅན་གྱི་མཚར་བའི་རྒྱུའོ། །



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། _263
བཞི་པ་རིགས་མིན་གྱི་རྒྱུ་ནི། ལྷ་གཅིག་ཁྱོད་ཀྱི་ཞབས་གཉིས་པོ། །
དམར་བའི་ཉི་གཞོན་ལ་རེག་པས། ། རྒྱལ་པོ་རྣམས་ཀྱི་ལག་པ་ཡི། ། པདྨ་
ཟླུམ་པར་བྱེད་པ་ཅི། ། ཀྱེ་མི་ཡི་ལྷ་གཅིག་ཞེས་བོད་ནས། ཁྱོད་ཀྱི་ཞབས་
གཉིས་པོ་དམར་བའི་ཉི་གཞོན་ལ་རེག་པས། ཁམས་ཀྱི་རྒྱལ་པོ་རྣམས་ཀྱི་ཕྱག་
འཚལ་བའི་ལག་པའི་པདྨ་སྤྱི་བོར་ཁ་ཟུམ་པར་བྱེད་པ་ཅི་སྟེ་ཞེས། སྦྱོར་བ་འདི་
ཉིམ་དང་པདྨ་གཉིས་དངོས་མིན་བཏགས་པ་པོ་ཡིན་ཡང་། རྒྱུ་ཉི་མའི་འོད་
ཀྱིས་འབྲས་བུ་པདྨ་ཁ་ཟུམ་པར་མི་རིགས་པར་བསྟན་པས་ན་། མི་རིགས་པའི་
རྒྱུ་འབྲས་མཚར་ཆེ་བའི་རྒྱུའོ། ། དེ་བཞིན་དུ་པདྨ་ལྡན་གྱི་རྟོགས་པ་བརྗོད་པར།
གཡུལ་དུ་རལ་གྲིའི་རྒྱུན་འཛིན་པའི། ། དཔུང་བ་ཡི་ནི་རབ་སྐྱེད་པ། ། གང་
གི་གཟི་བྱིན་མེ་དག་ནི། ། དགྲ་ལ་མུན་པ་རབ་སྟེར་འབར། ། གཤིན་རྗེ་
གཤེད་དམར་པོའི་བསྟོད་པར། དུས་གསུམ་གནས་གསུམ་གཟིགས་པའི་སྤྱན་
གསུམ་གྱི། གཟིགས་སྟངས་བསྐལ་བའི་ཞུགས་ལྟར་རྟག་བྱ་བས། ། ཞི་བའི་ཆུ་
རྒྱུན་དོ་ ཤལ་ ཅིས་མ་བསྲིངས། ། ས་ གསུམ་ དཔལ་ མོའི་ སྙིང་ ག་ ཤིན་ ཏུ་
བསིལ། ། ཞེས་པ་དག་གོ། ། །
ལྔ་པ་རིགས་པའི་རྒྱུ་ནི། ཁྱོད་ཀྱི་ཞབས་སེན་ཟླ་བ་ཡི། ། འོད་ཟེར་ཀུན་
ད་དྲི་མེད་རྣམས། ། ས་སྐྱོང་རྣམས་ཀྱི་ལག་པ་ཡི། ། པདྨ་ཟུམ་པར་བྱེད་ལ་
དབང་། ། ཀྭ་ཡེ་རྒྱལ་པོའི་རྒྱལ་པོ་ཆེན་པོ་ཞེས་བོད་ནས། ཁྱོད་ཀྱི་ཞབས་སེན་
གྱི་ཟླ་བ་རྣམ་པར་དག་པ་ཡི་འོད་ཟེར་ཀུན་ད་དྲི་མ་མེད་པའི་ཕྲེང་བ་ལྟར་དངར་
བ་རྣམས། ས་སྐྱོང་བའི་རྒྱལ་པོ་གཞན་རྣམས་ཀྱིས་ཕྱག་འཚལ་བའི་ལག་པའི་
པདྨ་ཟུམ་པར་བྱེད་པ་ལ་དབང་ཞེས། འདིར་ཟླ་བ་དང་པདྨ་དངོས་མ་ཡིན་
ཡང་། རྒྱུ་ཞབས་སེན་བཏགས་པའི་ཟླ་བས། འབྲས་བུ་བཏགས་པའི་པདྨ་ཁ་
ཟུམ་པ་རིགས་པར་བསྟན་པས་ན། རིགས་པའི་རྒྱུ་འབྲས་མཚར་ཆེ་བའི་



264 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
རྒྱུའོ། ། དེ་བཞིན་དུ་ཀུ་ན་ལའི་རྟོགས་པ་བརྗོད་པར། རི་དྭགས་རྟགས་ཅན་
ལྟ་བུ་དེ་ཡི་བཞིན། ། སྡིག་པའི་དྲི་མ་རབ་རྒྱས་དེ་ནི་ལྟར། ། བཞིན་དུ་མ་
བཟོད་ཕྲལ་ལ་ཡིད་འབྱུང་དང་། ། ངོ་ཚའི་བཞིན་གྱི་པདྨ་ཟུམ་པར་གྱུར། །
ཞེས་སོ། །
གསུམ་པ་རྒྱུ་རྒྱུན་དེ་རྣམས་ཀྱི་དོན་བསྡུ་བ་ནི། ཞེས་པ་རྒྱུ་ཡི་རྣམ་རྟོག་
རྣམས། ། ལུགས་ནི་འདི་འདྲ་དག་ཏུ་བསྟན། ། ཞེས་པ་རྒྱུའི་རྒྱན་གྱི་རྣམ་པར་
རྟོག་པ་རྣམས་ནི། དངོས་པོར་གྲུབ་པ་དང་། དངོས་མེད་དུ་དགག་པ་དང་།
མཚར་བའི་རྒྱུ་གསུམ་དུ་བསྡུས་ཏེ་དེ་ལས་དབྱེ་བའི་ལུགས་རྣམས་ནི། བཤད་
མ་ཐག་པ་འདི་འདྲ་བ་དག་ཏུ་བསྟན་པར་བྱས་ཟིན་ནོ་ཞེས་པའོ། ། གཞན་
ཡང་རིག་པས་མང་དུ་དཔག་ཤེས་པར་བྱའོ། །
བཅུ་བཞི་པ་ཕྲ་མོའི་རྒྱན་ལ་གཉིས། མཚན་ཉིད་དང་། དཔེར་
བརྗོད་དོ། དང་པོ་ནི། ཟུར་དང་རྣམ་པས་མཚོན་པའི་དོན། ། ཕྲ་ཕྱིར་ཕྲ་མོ་
ཞེས་པར་བརྗོད། ། བསམ་བྱའི་དོན་གང་ཡིན་པ་དེ་ལ་བློ་སྔོན་དུ་བཏང་བའི་
བརྡ་ཐབས་ཀྱི་ཟུར་ཙམ་གྱིས་རྟོགས་པར་བྱེད་པ། རྒྱུད་སྡེ་རིན་པོ་ཆེར། གང་
ཞིག་སོར་མོ་གཅིག་སྟོན་ན། ། གཉིས་ཀྱི་ལེགས་པར་འོང་བ་ཡིན། ། ཞེས་
གསུངས་པ་ལྟ་བུ་དང་། རྣམ་པ་ཞེས་པ་བློ་སྔོན་དུ་མ་བཏང་ཡང་ནང་སེམས་ཀྱི་
རང་ཉམས་ལུས་ཀྱི་རྣམ་འགྱུར་ལ། གསལ་བར་གྱུར་པ་འདུལ་བ་ལུང་དུ།
བསམ་པ་གང་ན་གནས་པ་ནི། ། རྣམ་པར་སྦ་བར་ཡོངས་མི་ནུས། ། སྐད་
མདོག་དབང་པོའི་བྱེ་བྲག་གིས། ། ཕྱི་རོལ་དུ་ནི་རྣམ་པར་གསལ། ། ཞེས་
བསྟན་པ་ལྟ་བུ་སྟེ། སྒྲས་མ་གསལ་བར་ལུས་ཀྱི་རྣམ་པར་རིག་བྱེད་ཙམ་གྱིས་
མཚོན་པར་བྱས་ནས་འདོད་དོན་རྟོགས་དགོས་པས་ན་ཕྲ་བའི་ཕྱིར། ཕྲ་མོའི་
རྒྱན་ཞེས་པར་བརྗོད་དོ། །



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། _265
གཉིས་པ་དཔེར་བརྗོད་ལ་གཉིས་ལས། དང་པོ་ཟུར་གྱི་ཕྲ་མོའི་རྒྱན་ནི།
ནམ་ཞིག་འུ་ཅག་འགྲོགས་འགྱུར་ཞེས། ། ཚོགས་སུ་བརྗོད་པར་མི་བཟོད་
པའི། ། མཛའ་བོ་རིག་ནས་བུད་མེད་ཀྱིས། ། རྩེ་དགའི་པདྨ་ཟུམ་པར་
བྱས། ། སྲེད་ལྡན་གྱི་སྐྱེ་བོ་སྒེག་མོ་ཞིག་ལ་སེམས་ཆགས་ཏེ། དུས་ནམ་ཞིག་ན།
འུ་ཅག་གཉིས་ལྷན་ཅིག་ཏུ་དགའ་མགུར་འགྲོགས་པར་འགྱུར་ཞེས། སྐྱེས་ཕོ་
མོས་གང་བའི་ཚོགས་སུ་ངོ་ཚས་ངག་ཏུ་བརྗོད་པར་མ་བཟོད་པའི་མཛའ་བོའི་
བསམ་པ་བུད་མེད་ཤེས་རབ་ཅན་གྱིས་རིག་ནས། རྩེ་དགའ་ལ་རོལ་པའི་རྒྱན་
གྱི་པདྨ་ལག་པ་གདུ་བུའི་སྒྲ་དང་ལྡན་པས་ཁ་ཟུམ་པར་བྱས་ཏེ་འགྲོགས་པར་
བརྡ་སྤྲོད་དོ་ཞེས་པའོ། ། དེའི་དོན་བཤད་པ་ནི། ལུས་སྐྱེས་དག་གིས་གཟིར་
བཡི། ། མཛའ་བོ་དབུགས་འབྱུང་འདོད་པ་ཡིས། ། པདྨ་ཟུམ་པར་བྱས་པ་
ལས། འདིར་ནི་མཚན་མོ་འགྲོགས་པར་བསྟན། ། ལུས་སྐྱེས་ཏེ་འདོད་པ་དག་
གིས་གཟིར་བས་ཉེན་པ་ཡི་མཛའ་བོ་ལ། བུད་མེད་དེས་དབུགས་འབྱུང་ཞིང་
དུས་བཏབ་པར་འདོད་པ་ཡིས་ན། རྩེ་དགའི་པདྨ་ལག་པས་ཟུམ་པར་བྱས་
པའི་བརྡ་ཙམ་ལས། ཉིན་མོའི་སྣང་བ་ནུབ་ནས་པདྨ་ཁ་ཟུམ་པའི་དུས་ཏེ།
འདིར་ནི་མཚན་མོ་འགྲོགས་པར་བསྟན་པའི་བརྡ་འམ། ཟུར་ཙམ་གྱིས་བསམ་
པ་ཕན་ཚུན་རིག་པའི་གནས་ཤིན་ཏུ་ཕྲ་བས་ན། ཟུར་ཙམ་གྱི་ཕྲ་མོ་ཞེས་
པའོ། ། དེ་བཞིན་དུ། བདག་ལ་བཀྲེས་པ་གཞིལ་བའི་ནོར། ། བསླང་ཞེས་
བརྗོད་པར་བརྣག་དཀའ་བའི། ། བསླང་བ་མཁྱེན་ནས་མི་བདག་གིས། །
ནོར་བུས་བརྒྱན་པའི་ཕྱག་ཡངས་བསྐྱངས། ། ཞེས་པ་ལྟ་བུ་ཡང་ངོ་། །
གཉིས་པ་རྣམ་པའི་ཕྲ་མོ་ནི། གླུ་ཡི་འདུན་སར་ཁྱོད་ལ་མིག ། གཏད་
པ་དེ་གདོང་ཆུ་སྐྱེས་ལ། ། དམར་ཞིང་གསལ་བ་རྒྱས་པ་ཡི། ། མཛེས་པ་ཅི་
ཡང་བྱུང་བར་འགྱུར། ། གང་དུ་གླུ་དང་གར་གྱི་འགྱུར་བག་སྣ་ཚོགས་པ་རོལ་



266 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
མོའི་དབྱངས་སྒྲས་བསྒྱུར་བའི་གཟིགས་མོ་མཉན་པ་ལ་སྐྱེས་ཕོ་མོ་མང་དུ་ཚོགས་
པའི་འདུན་སར། ལང་ཚོ་མ་ཁྱོད་ཀྱི་བཞིན་རས་ལ་མིག་ཅིག་ཅར་དུ་གཏད་པ་
ལས། སྐྱེ་བོ་དེ་ཡི་གདོང་པའི་ཆུ་སྐྱེས་པདྨ་ལས་དམར་པའི་ཕུན་སུམ་ཚོགས་པ་
འབྱོར་ཞིང་། རྔུལ་ཆུའི་དོག་པ་མུ་ཏིག་གི་དོག་པ་ལྟར་གསལ་ལ། ལུས་ལ་སྤུ་
ལོང་གི་མྱུ་གུ་སྟུག་པོར་སྐྱེས་པ་སོགས་སྔར་མེད་པའི་མཛེས་པ་ཅི་ཡང་བྱུང་བར་
གྱུར་ཞེས་པའོ། ། དེའི་དོན་བཤད་པ་ནི། འདིར་ཡང་རང་བཞིན་མ་བརྗོད་
པར། ། དགའ་པའི་དགའ་སྟོན་འདོད་པ་དག ། ངེས་པར་གནས་པ་ཉིད་
འགྱུར་པ། ། ཕྲ་མོ་ཉིད་ལས་བརྒལ་མ་ཡིན། ། ཞེས་པ་སྟེ། ངག་གི་སྦྱོར་བ་
འདི་ཡང་ཆགས་ལྡན་གྱི་སྐྱེ་བོའི་བསམ་པའི་རང་བཞིན་ཚིག་སྒྲས་མ་བརྗོད་པར།
དེའི་དོན་འཁྲུག་པ་ལ་དགའ་བའི་དགའ་སྟོན་བྱར་འདོད་པ་དག མཚོན་བྱེད་
དམར་བ་ལ་སོགས་ལུས་ཀྱི་རྣམ་འགྱུར་ལས། སྲེད་ལྡན་མས་ངེས་པར་རྟོགས་
ཏེ་ལྷན་ཅིག་ཏུ་གནས་པའི་བྱ་བ་ཉིད་ལ་འཇུག་པར་གྱུར་བ་ནི། ནང་སེམས་ཀྱི་
བྱེད་པ་ལུས་ཀྱི་རྣམ་པར་འགྱུར་པས་ཤེས་པ་ཤིན་ཏུ་ཕྲ་བའི་ཕྱིར་ཕྲ་མོ་ཉིད་ལས་
བརྒལ་བ་མ་ཡིན་པའམ་འདས་པ་འདི་ལྟ་བུ་ནི་རྣམ་པའི་ཕྲ་མོའོ། ། དེ་བཞིན་
དུ། གཡུལ་དུ་ཁྱོད་ཀྱི་གདོང་ལ་མིག ། ལྷུང་གྱུར་དེ་ཡི་མགྲིན་པ་ནས། །
སྟབས་མི་མཉམ་དང་མི་གསལ་བའི། ། གཏམ་ནི་འགའ་ཞིག་བྱུང་བར་
གྱུར། ། ཞེས་པ་ཡང་ངོ༌། །
སྐབས་འདིར་སྐད་གཉིས་སྨྲ་བའི་དབང་ཕྱུག་དཔང་ལོས། ཟུར་གྱི་ཕྲ་
མོ་ཞེས་པ། ངག་ཚིག་གིས་མ་གསལ་བར་བསམ་བྱའི་དོན་གོ་བ་བརྡ་དང་།
རྣམ་པའི་ཕྲ་མོ་ཞེས་པ་སྒྲའི་སྣང་བ་མེད་པ་སེམས་ཀྱི་འགྱུར་པའི་རྣམ་པ་ལུས་ལ་
གསལ་བས་མཚོན་ཞིང་རྟོགས་པར་བྱ་བའི་དོན་ཅན་དུ་རྣམ་བཤད་མཛད་པར།
འཇམ་དབྱངས་ཁ་ཆེས། ལོག་པར་རྟོག་པའི་ས་བོན་ཙམ་བཞག དེ་ལ་སྣར་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 267 །
ཐང་པ་སངྒྷ་ཤྲཱིས་རྒྱས་བཤད་དུ། ཕྲ་མོའི་རྒྱུན་གྱི་འཆད་ཚུལ་དེ་ལྟ་བུ་མི་རིགས་
ཏེ། བསྟན་བཅོས་འདི་ཉིད་རང་ལས། ལུས་ནི་རེ་ཞིག་འདོད་པ་ཡི། དོན་གྱི་
རྣམ་བཅད་ཚིག་གི་ཕྲེང་། ཞེས་པ་དང་། འདི་དག་ཚིག་རྣམས་དག་གིས་ནི།
རྒྱུན་དུ་སྔོན་གྱི་མཁས་པས་བསྟན། ཞེས་པ་དང་འགལ་ཞིང་། ཚིག་མ་ཡིན་
སྙན་ངག་སྲིད་པ་ཐལ་ལོ་ཞེས་པ། དེ་ནི་མ་བརྟགས་པ་དེ། བརྗོད་བྱ་དོན་དང་
རྗོད་བྱེད་ཚིག་གཉིས་དབྱེ་བ་མ་ཕྱེད་པར། སྙན་ངག་གི་བརྗོད་དོན་ཡང་ཚིག་
ཏུ་འཁྲུལ་པ་མཚང་ཆེ་ལ། ཕྲ་མོའི་རྒྱུན་འདིར། ཕོ་མོ་དགའ་མགུར་འགྲོགས་
སུ་འདོད་པའི་དངོས་དོན་ཚིག་གིས་མ་གསལ་བརྡ་དང་། རྣམ་འགྱུར་བརྗོད་
བྱར་བྱས་ལ། རྗོད་བྱེད་སྙན་ངག་གིས་སྦྱོར་ཚུལ་ལ་བརྟེན་ནས་ཕྲ་མོའི་རྒྱན་དུ་
ངོས་བཟུང་བ་ཡིན་གྱི། ཁྱད་པར་གཞུང་དོན་རང་དུའང་། ཚོགས་སུ་བརྗོད་
པརམ་བཟོད་ནས། ཞེས་པ་དང་། འདིར་ཡང་རང་བཞིན་མ་བརྗོད་པར།
ཞེས་པ་ཚིག་གི་དངོས་སུ་གསལ་བ་སྤང་དགོས་པས་ན། རྒོལ་བའི་ཀླན་ཀ་དང་
བྲལ་ལོ། ། །
བཅོ་ལྔ་པ་ཆའི་རྒྱན་ལ། མཚན་ཉིད་དང་བཅས་ཏེ་འཆད་པར་དམ་
བཅའ་དང་། དཔེར་བརྗོད་གཉིས་ལས་དང་པོ་ནི། ཆ་ནི་ཆ་ཡི་དངོས་པོ་
ཡི། ། རང་བཞིན་ངེས་པར་གསལ་བ་སྒྲིབ། ། དཔེར་བརྗོད་ཉིད་ཀྱིས་འདི་ཡི་
ནི། ། རང་བཞིན་ངེས་པར་གསལ་བར་བྱ། ། དེ་ཡང་ཆ་ཞེས་པ་ནི་སྔོན་
གནས་ལས་གཞན་ཞིག་ཏུ་མངོན་པར་བྱེད་པའི་ཆ་ནས་བརྗོད་པ་ཡིས། དངོས་
པོའི་ངོ་བོ་གང་ཡིན་པ་དེ་ཡི་རང་བཞིན་ངེས་པར་གསལ་བ་སྒྲིབ་པར་བྱེད་པ་སྟེ།
ཆ་ཡི་རྒྱུན་གྱི་མཚན་ཉིད་ཡིན་ལ་དེ་འོག་ནས་དཔེར་བརྗོད་པ་ཉིད་ཀྱི་སྒོ་ནས་
ཆའི་རྒྱན་ཞེས་བྱ་བ་འདི་ཡིས་ནི་རང་བཞིན་ནམ། གནས་ལུགས་ངེས་པར་
གསལ་བར་བསྟན་པར་བྱའོ། ། གཉིས་པ་དཔེར་བརྗོད་ལ་གཉིས། དངོས་པོ་



268
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གསལ་བ་ཟོལ་ གྱིས་སྦེད་ པའི་ཆ་དང་། ཟོལ་ གྱིས་ སྨོད་ཅིང་བསྟོད་ པའི་
ཆའོ། །
དང་པོ་ལ་ཡང་གཉིས་ལས། དང་པོ་འོས་པའི་ཆ་རྒྱན་ནི། རྒྱལ་པོའི་
བུ་མོ་ལ་ཆགས་བདག ། སྤུ་ལོང་རྒྱས་པ་སྲུང་བ་པོས། ། རིག་པར་གྱུར་ལ་ཀྱེ་
མ་ཚལ། བསིལ་བའི་རླུང་ལྡན་ཡིན་པར་ཤེས། ། རྒྱལ་པོའི་བུ་མོ་ཡིད་དུ་འོང་
ཞིང་བལྟ་ན་སྡུག་པ་རྒྱན་གོས་བཟང་པོས་སྤུད་པ་ཉུག་རུམ་པའི་འཁོར་དང་
བཅས་པ་སྐྱེད་མོས་ཚལ་དུ་རྩེ་འཇོ་ལ་རོལ་ཞིང་འདུག་པ་ལ། ཡིད་རང་མེད་དུ་
ཆགས་པའི་སྐྱེས་བུ་བདག་གི་ལུས་ལ་སྤུ་ལོང་ཟིང་ཟིང་པོར་རྒྱས་པ་དེ་རྒྱལ་པོའི་
སྲུང་བ་པོས་རིག་ཅིང་མཐོང་བར་གྱུར་པ་ལ། ཉེས་པ་སྤྱད་ན་ཅི་མ་རུང་སྙམ་སྟེ།
ཀྱེ་མ་ཚལ་འདི་ནི་ཤིན་ཏུ་བསིལ་བའི་རླུང་དང་ལྡན་པ་ཡིན་པར་ཤེས་ཏེ། ཚ་
གདུང་ཞི་ནས་དགའ་བའི་སྤུ་ལོང་རྒྱས་པར་གྱུར་ཞེས། ཟོལ་སྦྱོར་གྱི་ཚིག་གིས་
སྒྲིབ་པར་བྱེད་པའོ། ། དངོས་དོན་ཆགས་པ་དང་། སྒྲིབ་བྱེད་རླུང་གཉིས་ཀ་
སྤུ་ལོང་རྒྱས་པ་འོས་པས་ན། འོས་པའི་ཆ་རྒྱན་ནོ། ། དེ་བཞིན་དུ་དཔག་
བསམ་འཁྲི་ཤིང་ལས། ནག་པོ་གླང་པོའི་རྟོགས་བརྗོད་དུ། དྲག་པོར་ཁྲོས་པ་
ཕ་ཡི་བཞིན། ། མཐོང་ནས་མཛེས་ལྡན་མ་ཡིས་ཀྱང་། ། ཐུབ་པའི་མགྲིན་པར་
ཟས་ཆགས་ཞེས། ། བརྗོད་ནས་དེ་ལ་ཆུ་དག་སྦྱིན། ། ཞེས་པའང་ངོ༌། །
གཉིས་པ་མི་འོས་པའི་ཆ་ནི། ཅི་ལྟར་བུ་མོ་མཐོང་ཉིད་ན། ། བདག་ལ་
དགའ་བའི་མཆི་མ་བྱུང་། ། རླུང་གིས་གཙུབས་པའི་མེ་ཏོག་གི། ། རྡུལ་གྱིས་
བདག་མིག་སུན་ཕྱུང་ངོ་། ། དུས་ཅི་ཞིག་ལྟར་ན། ལྟ་བས་ཆོག་མི་ཤེས་པའི་
བུ་མོ་མཚར་སྡུག་ཅན་རང་ལ་སྙིང་ཉེ་བ་དེ་མཐོང་བ་ཉིད་ན། བདག་གི་སེམས་
ལ་དགའ་བ་བཅོས་མ་མ་ཡིན་པའི་མཆི་མ་ལྷུག་པར་བྱུང་སྟེ། ཆགས་པའི་
རྟགས་དེ་ལྟ་བུ་མངོན་དུ་གྱུར་པ་ལ་མཛེས་པ་སྒྲིབ་ཕྱིར་དུ། རླུང་དྲག་པོའི་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 269
ཤུགས་དག་གིས་གཙུབས་ཤིང་བསྐྱོད་པར་གྱུར་པའི་མེ་ཏོག་གི་གེ་སར་རྡུལ་གྱིས།
བདག་གི་མིག་སུན་ཕྱུང་ནས་མཆི་མ་བྱུང་ངོ་ཞེས་པའོ། ། མིག་ལ་རྡུལ་ཤོར་བ་
སྐད་དུ། ཟོལ་ཚིག་གིས། དགའ་བས་མཆི་མ་བྱུང་བ་མི་འོས་པ་སྒྲིབ་པར་བྱེད་
པས་ན་མི་འོས་པའི་ཆ་རྒྱན་ནོ། ། དེ་དག་གི་དོན་བསྡུ་བ་ནི། ཞེས་པ་ལ་
སོགས་སྐབས་སུ་ནི། ། རྒྱན་ནི་ཤིན་ཏུ་མཛེས་པ་ཡིན། ། ཞེས་པ་གོང་དུ་
བསྟན་པའི་བརྗོད་དོན་དེ་གཉིས་ལྟ་བུ་ལ་སོགས་པ་དངོས་པོའི་ངོ་བོ་འགའ་ཞིག་
སྒྲིབ་དགོས་པ་བྱུང་བའི་སྐབས་སུ་ནི། ཆའི་རྒྱན་དག་ཤིན་ཏུ་མཛེས་པ་ཡིན་
པས་ན་ཚིག་ཏུ་སྦྱོར་བ་བྱ་ཞེས་པའོ། །
གཉིས་པ་ཟོལ་གྱིས་བསྟོད་ཅིང་སྨོད་པའི་ཆ་ལ་གཉིས། མཚན་ཉིད་
དང་། དཔེར་བརྗོད་དོ། ། དང་པོ་ནི། ཁ་ཅིག་ཆ་ལ་སྨད་པའམ། ། བསྟོད་
པར་བྱས་ལ་ཆ་ཞེས་བརྗོད། ། སྙན་ངག་མཁན་ཁ་ཅིག་ནི་ཆ་ལ་སྟེ། ཟོལ་ཚིག་
ལ་བརྟེན་ནས་བསྟོད་པ་ལྟར་བྱས་ཏེ་སྨད་པའམ། སྨད་པ་སྐད་དུ་བསྟོད་པར་
བྱས་པ་ལ་ཆ་རྒྱུན་ཞེས་བརྗོད་པ་ཡང་ཡོད་དེ། གཉིས་པ་དཔེར་བརྗོད་ལ་
གཉིས་ལས།
དང་པོ་སྨད་པའི་ཆ་ནི། གང་ཡིད་གཡུལ་གྱི་དགའ་སྟོན་ལ། ། འདོད་
པའི་དགའ་སྟོན་ལས་ཀྱང་ཆགས། ། གཟི་ལྡན་ལང་ཚོ་ཡོན་ཏན་ཅན། ། རྒྱལ་
འདི་ཁྱོད་ཀྱི་བདག་པོར་འོས། ། ཁྱོ་འདམ་གྱི་སར། མཚམས་སྦྱོར་གྱི་ཕོ་ཉས།
རྒྱལ་པོའི་བུ་མོ་ཞིག་ལ་སྨྲས་པ། མི་བདག་གི་སྲས་པོ་མང་དུ་ཚོགས་པའི་ཁྲོད་
ནས། གང་གིས་ཡིད་གཞན་དུ་མི་སེམས་པར་གཡུལ་གྱི་དགའ་སྟོན་གྱི་ཚུལ་ལ།
སྲེད་ལྡན་འདོད་པའི་དགའ་སྟོན་ལ་ཆགས་པ་བས་ཀྱང་ལྷག་པར་ཆགས་པས་
དུས་འདའ་ཞིང་། གཟི་བྱིན་དང་ལྡན་པ་ལང་ཚོ་རྒྱས་པ་དང་། ཕུལ་དུ་བྱུང་
བའི་ཡོན་ཏན་གྱི་གཏེར་དུ་གྱུར་པ་ཅན་རྒྱལ་པོའི་བུ་འདི་རིགས་ལྡན་གཞོན་ནུ་



_270
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
མཁྱོད་ཀྱི་བདག་པོར་འོས་སོ་ཞེས་པའོ། ། དེའི་དོན་བཤད་པ་ནི། བརྩོན་
འགྲུས་ཁྱད་འཕགས་བསྟོད་པ་འདིར། ། སྨད་པ་ཉིད་དེ་ལོངས་སྤྱོད་ལ། །
རྒྱུན་དུ་སྤྱོད་འདོད་བུ་མོ་ཡི། ། བསམ་པ་དག་ནི་བཟློག་པར་ནུས། ། གཡུལ་
གྱི་བྱ་བ་ལ་སྤྲོ་བ་དང་བརྟུལ་ཕོད་པའི་བརྩོན་འགྲུས་ཁྱད་འཕགས་ཀྱི་སྒོ་ནས་
ཟོལ་གྱིས་བསྟོད་པའི་སྦྱོར་བ་འདིར། ཆའི་སྨད་པ་ཉིད་ཡོད་དེ། ངན་པའི་
སྤྱོད་པ་འཁྲུག་པ་ལ་དགའ་བར་བསྟན་པ་ལས་སོ། ། ཚིག་སྦྱོར་འདིས་ནི།
འདོད་པའི་ལོངས་ལ་སྤྱོད་པའི་བུ་མོ་དེ་ཡི་བསམ་པའི་ཁྱད་པར་དེ་དག་ནི་
བཟློག་པར་ནུས་ཏེ། གཡུལ་གྱི་བྱ་བ་སྟོབས་དང་ལྡན་པ་བརྗོད་པ་ལས་སོ། །
རྒྱུ་མཚན་དེའི་ཕྱིར་སྨད་པའི་ཆའི་རྒྱན་ཞེས་བྱའོ། ། །
གཉིས་པ་བསྟོད་པའི་ཆ་ནི། གནོད་པ་རབ་གཞིལ་ཉིད་ཀྱི་ཕྱིར། །
གང་གིས་སྙན་པར་སྨྲ་བ་བསླབ། ། སྐྱེ་བོ་འདི་ནི་བརྩེ་མེད་གཡོ། ། གྲོགས་མོ་
དེ་ཡིས་བདག་ལ་ཅི། ། སྐྱེས་པ་སེམས་རབ་ཏུ་ཆགས་པའི་བུ་མོ་ཞིག་ལ་རང་གི་
གྲོགས་མོས་བསླབ་པ། ལང་ཚོ་མ་ཁྱོད་སྐྱེ་བོ་འདི་ལ་མི་འདུད་པའི་ཁེངས་པ་
དྲག་ཏུ་ཟུངས་ལ་འགྲོགས་པར་མ་བྱེད་ཅིག་ཅེས་སྨྲས་པ་ན། བསྒོ་བ་ལ་མ་ཉན་
པའི་ལན་འདོན་བཤུངས་ཤིང་འཁུ་བ་ལ་སོགས་གྲོགས་མོའི་གནོད་པ་རབ་ཏུ་
གཞིལ་བའམ། འགོག་པའི་དགོས་པ་ཉིད་ཀྱི་ཕྱིར། བུ་མོས་སྨྲས་པ་། རེ་ཞིག་
ནངགི་བདག་ལ་ངག་འཇམ་ཞིང་སྙན་པར་སྨྲ་བའི་སྒོ་ནས་འདོད་པའི་བསླབ་
པར་བྱས་མོད། གཞན་དུ་སྐྱེ་བོ་འདི་ནི། སྙིང་བརྩེ་བ་མེད་ཅིང་ངན་གཡོ་
འཁྱོག་པོའི་རང་བཞིན་ཏེ། གྲོགས་མོ་ཞེས་བོད་ནས། དེ་བས་ཕྱི་ནས་སྐྱེ་བོ་
འདི་ཡིས་བདག་ལ་ཅི་བྱ་སྟེ། དགོས་པ་མེད་དོ་ཞེས་པའོ། ། དེའི་དོན་བཤད་
པནི། སྐྱེ་བོ་གྲོགས་མོས་རབ་བསྟན་ཁེངས། ། ཆགས་ཕྱིར་བྱེད་པར་མ་ནུས་
ནས། ། སྐྱོན་ལྟར་སྣང་བས་ཡོན་ཏན་གང་། ། སྙན་པར་སྨྲ་བ་ཉིད་ཀྱང་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 271
བསྟན། ། མཛའ་བོའི་སྐྱེ་བོ་འདི་ལ་བུ་མོ་ཁྱོད་ཚུགས་བཟུང་ལ་དུད་པར་མ་
བྱེད་ཅིག་ཅེས་གྲོགས་མོས་རབ་ཏུ་བསྟན་པའི་ཁེངས་པ་སྟེ། རང་ཉིད་སེམས་
ཆགས་པའི་ཕྱིར་བྱེད་མ་ནུས་ནས། བརྩེ་མེད་དུ་གཡོ་ཞེས་སྐྱོན་ལྟར་སྣང་བའི་
ཚིག་གིས་བསྒྲིབས་ཤིང་། དུལ་བ་དང་། མཛངས་པ་དང་། ལས་སུ་རུང་བ་
ལ་སོགས་ཡོན་ཏན་གྱི་དངོས་པོ་གང་ཞིག་ནི། སྙན་པར་སྨྲ་བ་ཞེས་པའི་ཚིག་
ཉིད་ཀྱི་ཤུགས་ལ་བསྟན་པས་ན། བསྟོད་པའི་ཆ་རྒྱན་ཞེས་བྱའོ། ། །
བཅུ་དྲུག་པ་རིམ་པ་ཅན་གྱི་རྒྱན་ལ། མཚན་ཉིད་དང་དཔེར་
བརྗོད་གཉིས་ལས། དང་པོ་ནི། དངོས་པོ་རབ་ཏུ་བསྟན་པ་རྣམས། ། རིམ་
པ་བཞིན་དུ་རྗེས་སྟོན་པ། ། གྲངས་དང་རིམ་པ་བཞིན་ཞེས་པ། ། གྲངས་
བཞིན་ཞེས་པ་རབ་ཏུ་བརྗོད། ། བརྗོད་པར་འདོད་པའི་དངོས་པོ་སྔོན་ལ་རབ་
ཏུ་བསྟན་པ་དེ་རྣམས་ཀྱི་རིམ་པ་ཇི་ལྟ་བ་བཞིན་དུ། རྗེས་སུ་མཐུན་པར་ཕྱིས་
སྟོན་པ་ཡང་། གྲངས་དང་གོ་རིམ་འཁྲུགས་པ་མེད་བཞིན་དུ་འགོད་ཅེས་པ་
འདི་ནི། གྲངས་བཞིན་ནམ་རིམ་པ་ཅན་གྱི་རྒྱུན་ཞེས་པའི་མཚན་ཉིད་ཡིན་
པར་སྔོན་གྱི་སློབ་དཔོན་རྣམས་ཀྱིས་རབ་ཏུ་བརྗོད་དོ། །
གཉིས་པ་དཔེར་བརྗོད་པ་ནི། ཁྲུས་ལ་ཆུར་ནི་རབ་ཞུགས་མ། ། ཁྱོད་
ཀྱི་འཛུམ་མིག་གདོང་མཛེས་ནི། ། ཀུ་མུད་ཨུཏྤལ་པདྨ་ཡིས། ། བརྐུས་པར་
ངེས་སོ་གཟུགས་ཅན་མ། ། ཁྲུས་ཀྱི་བྱ་བ་ལ་མེ་ཏོག་གི་རྫིང་བུ་ཉམས་དགའ་
བའི་ཆུར་ནི་རབ་ཏུ་ཞུགས་མ་ཁྱོད་ཀྱི། འཛུམ་དཀར་གྱི་མཛེས་པ་དང་། མིག་
དཀྱུས་རིང་བའི་མཛེས་པ་དང་། གདོང་ཡིད་དུ་འོང་བའི་མཛེས་པ་གསུམ་ནི།
ཀུ་མུད་གསར་བ་དང་། ཨུཏྤལ་སྔོན་པོ་དང་། པདྨ་དཀར་པོ་ཡིས། རིམ་པ་
བཞིན་དུ་བརྐུས་པར་ངེས་སོ་མཛེས་མའི་གཟུགས་ཅན་མ། ཞེས་བོད་པ་དང་
སྨྲས་པའོ། ། མཚོན་བྱ་དོན་གྱི་མཛེས་ཆོས་ཕུལ་ཆེ་བས། མཚོན་བྱེད་དཔེ་
་



-
---
-
272 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཡང་རིམ་པ་བཞིན་དུ་མཚར་སྡུག་དང་ལྡན་པར་བསྟན་པས་ན། རིམ་པ་ཅན་
གྱི་རྒྱན་ཞེས་བྱའོ། ། དེ་ཡང་བརྐུས་སོ་ཞེས་པ་དཔེ་གསལ་བྱེད་དང་། ངེས་སོ་
ཞེས་པ་རབ་རྟོག་གསལ་བྱེད་ཡིན་པས། རྒྱུན་དེ་གཉིས་སུ་འཁྲུལ་བ་ཟའོ་ཞེ་ན།
དཔེ་ཅན་གྱི་ཆོས་དུ་མ་མཚུངས་པར། དཔེ་ལ་རིམ་པ་མ་འཛོལ་བར་སྦྱོར་བ་
གང་ཡིན་པ་དེ་ལ་དཔེ་དང་། རབ་རྟོགས་གསལ་བྱེད་ཀྱི་སྒྲ་ལྡན་དུ་མ་ཟད།
རྒྱན་གཞན་གྱི་མཚན་ཉིད་གཞི་མཐུན་དུ་ཅི་ཙམ་ཚང་ཡང་། གཙོ་ཆེ་ཆུང་གི་
དབང་ལ། རིམ་པ་ཅན་དུ་ཤེས་པར་བྱའོ། ། དེ་བཞིན་དུ་ཡབ་སྲས་མཇལ་
བའི་རྟོགས་པ་བརྗོད་པར། མཛའ་དང་རབ་དགའ་ཡོན་ཏན་ལ་གུས་པས། །
འཁྱུད་པ་དང་ནི་བརྟན་པར་འགྲོགས་པ་དང་། ། ཞབས་ལ་ཕྱག་བགྱིའི་སླད་དུ་
མཉམ་ཉིད་དང་། ། བདག་གི་བློ་འདི་འཕྲལ་ལ་ཁྱོད་ཅན་རྒྱུག ། ཞེས་
པའོ། །
བཅུ་བདུན་པ་དགའ་བའི་རྒྱན་ལ་གཉིས། མཚན་ཉིད་མཉམ་ལྡན་
སོགས་དང་ ཐུན་མོང་དུ་མདོར་བསྟན། དཔེར་བརྗོད་ རྒྱས་ པར་ བཤད་
པའོ། །
དང་པོ་ནི། དགའ་བ་མཆོག་ཏུ་དགའ་བར་བརྗོད། ། ཉམས་ལྡན་
ཡིད་འོང་ཉམས་དང་ལྡན། ། གཟི་བརྗིད་ང་རྒྱལ་སྐྱེས་པ་སྟེ། ། འདི་གསུམ་
ཁྱད་འཕགས་དག་དང་ལྡན། ། དགའ་བའི་རྒྱན་ནི། དགའ་བ་ལས་ཆེས་
མཆོག་ཏུ་དགའ་བ་བརྗོད་པའོ། ། ཉམས་ལྡན་གྱི་རྒྱན་ནི། སྒེག་པ་ལ་སོགས་
པའི་ཉམས་དང་ལྡན་པ་མཁས་པའི་ཡིད་དུ་འོང་བར་བརྗོད་པའི་ཉམས་དང་
ལྡན་པའོ། ། གཟི་བརྗིད་ཀྱི་རྒྱན་ནི། རློམ་སེམས་མེད་པའི་གཟི་བརྗིད་ཀྱི་ང་
རྒྱལ་དྲག་ཏུ་སྐྱེས་པའི་ཚིག་ཟིལ་ཆེ་བར་བརྗོད་པ་སྟེ། དེ་གསུམ་གར་གྱི་ཉམས་
བརྗོད་པ་ལ་ཁྱད་པར་དུ་འཕགས་པ་ཡང་དག་པ་དང་ལྡན་པའི་རྒྱན་ཡིན་ནོ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 273
ཞེས་པའོ། ། །
གཉིས་པ་དཔེར་བརྗོད་ལ་གཉིས་ལས། དང་པོ་དངོས་ཐོབ་ཀྱི་དགའ་
བའི་རྒྱན་ནི། གོ་བིན་ད་ཁྱོད་ཁྱིམ་འོངས་པ། ། དེང་བདག་དགའ་བ་སྐྱེས་པ་
གང་། ། དགའ་བ་འདི་ནི་སླར་ཡང་ཁྱོད། ། དུས་ཀྱིས་འོངས་ན་འབྱུང་བར་
འགྱུར། ། གོ་བིན་ད་ནི་གླང་རྫིའམ། ས་གཞི་ཐོབ་པར་འགྱུར་ཏེ། ཁྱབ་
འཇུག་གི་མིང་ངོ་། ། དེ་ལྟར་གོ་བིན་ད་ཞེས་པའི་ཁྱབ་འཇུག་ཆེན་པོ་ཁྱོད་
མཉེས་པར་བྱས་པ་ལས། ཁྱིམ་འདིར་དངོས་སུ་འོངས་པའི་དེང་གི་དུས་བདག་
ཤིན་ཏུ་དགའ་བ་སྐྱེས་ པ་ གང་ཡིན་ པའི་ དགའ་བ་ཁྱད་པར་ཅན་འདི་ནི།
གཞན་ལ་མི་སྐྱེ་ཡི། སླར་ཡང་ལྷ་ཁྱོད་རང་ཁྱིམ་དུ་བགོ་སྐལ་བཟང་པོའི་དུས་
ཀྱིས་བསུས་ནས་འོངས་ན་འབྱུང་བར་འགྱུར་ཞེས་པའོ། ། དེའི་དོན་བཤད་པ་
ནི། དེ་འདྲའི་དགའ་བ་བི་དུ་རས། ། གཞན་ལས་མིན་ཞེས་རིགས་པར་
སྨྲ། ། དེ་ལ་གུས་ པ་ཙམ་ གྱིས་ནི། ། རབ་ བསྟེན་ འཕྲོག་བྱེད་ ཤིན་ ཏུ་
དགྱེས། ། གོང་དུ་ཇི་ལྟར་ཐོབ་པ་དེ་འདྲ་བའི་དགའ་བ་ནི། གོ་བིན་ད་ཁྱབ་
འཇུག་ཁྱོད་ཉིད་དངོས་སུ་འོང་བ་ལས་བྱུང་གི། རྒྱུ་གཞན་ལས་ནི་མ་ཡིན་
ནོ། ། ཞེས་བི་དུ་རས་ཏེ་གང་ཟག་སྐལ་བར་ལྡན་པ་ཞིག་གིས་ཟོལ་མེད་གྲ་
རིགས་པར་སྨྲས་ཤིང་། ལྷ་དེ་ལ་གུས་པར་བྱས་པ་ཙམ་གྱིས་ནི། རབ་ཏུ་བསྟེན་
བྱའི་ལྷ་འཕྲོག་བྱེད་དེ་ཁྱབ་འཇུག་དེ་ཉིད་ཤིན་ཏུ་དགྱེས་པར་གྱུར་ཏོ། ། ཞེས་
གོ་བིན་ད་དངོས་ལས་ཐོབ་པའི་དགའ་བ་བརྗོད་པས་ན། དངོས་ཐོབ་ཀྱི་
དགའ་བའི་རྒྱན་ནོ། ། དེ་བཞིན་དུ་ང་ལས་ནུའི་རྟོགས་པ་བརྗོད་པར། །
བསོད་ནམས་འོས་པའི་ཀུན་སྤྱོད་ལྡན། ། ཁྱོད་ལྟ་བསོད་ནམས་ཀྱིས་མཐོང་
གང་། ། དེ་ཉིད་ཕྱིར་ན་དབང་པོ་ཡི། ། ཚོགས་ལས་མིག་གཉིས་དགའ་བའི་
གནས། ། ཞེས་པའོ། །



274
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གཉིས་པ་གཟུགས་བརྙན་གྱི་དགའ་བའི་རྒྱན་ནི། ཟླ་བ་ཉི་མ་རླུང་ས་
མཁའ། ། སྦྱིན་སྲེག་བྱེད་དང་མེ་དང་ཆུ། ། ཞེས་པའི་གཟུགས་རྣམས་རབ་
འདས་ནས། ། ལྷ་ཁྱོད་ལྟ་བར་ངེད་ཀྱིས་ཅི། ། དེ་ཡང་དབུ་མ་སྤྱན་རས་
གཟིགས་བརྟུལ་ཞུགས་སུ། དབང་ཕྱུག་ལ་དད་པ་རྣམས་ས་ཆུ་མེ་རླུང་མཆོད་
སྦྱིན་བྱ་བ་ནམ་མཁའ། ཟླ་བ་ཉི་མ་ཞེས། གཟུགས་གསལ་བ་བརྒྱད་དུ་རྟོག་
ཅིང་། དེ་རྣམས་ལ་ཕྱག་འཚལ་བར་བྱེད་པས་ཞེས་གསུངས་པ་ལྟར། ཟླ་བ་
དང་། ཉི་མ་དང་
། རླུང་དང་། ས་དང་། ནམ་མཁའ་དང༌། མཆོད་སྦྱིན་
བྱེད་བཞིན་པ་དང་། མེ་དང་ཆུ་ཞེས་པ་གསལ་བར་གྱུར་པའི་དབང་ཕྱུག་གི་
གཟུགས་བརྒྱད་དུ་སྤྲུལ་པ་འདི་རྣམས་རབ་ཏུ་འདས་ནས་ཏེ། དེ་བས་གཞན་
པའི་དབང་ཕྱུག་གི་སྐུ་ཐུན་མོང་མ་ཡིན་པ་ནི། ཕྲ་བ་དང་ཡང་བ་ལ་སོགས་པའི་
རྣལ་འབྱོར་ཆེན་པོ་རྣམས་ཀྱིས་ཀྱང་རྟོགས་པར་དཀའ་ན། ལྷ་དབང་ཕྱུག་ཆེན་
པོ་དངོས་ཁྱོད། ངེད་སྐྱེ་བོ་ཐ་མལ་པ་རྣམས་ཀྱི་མངོན་དུ་སྣང་བ་ཅི་ཞིག་ཡོད་དེ།
སྤྱོད་ཡུལ་མ་ཡིན་ནོ། ། དེ་ལྟར་ན་དབང་ཕྱུག་སྤྲུལ་པའི་གཟུགས་བརྒྱད་མཐོང་
བ་འདི་ཙམ་ཡང་། སྐལ་བ་བཟང་ཞིང་ཤིན་ཏུ་དགའ་བ་དོན་གྱི་གོ་བས་བསྟན་
པསན། གཟུགས་བརྙན་གྱིས་དགའ་བའི་རྒྱུན་ནོ། ། དེའི་དོན་བཤད་པ་ནི།
མངོན་སུམ་བྱས་པའི་ལྷ་ལ་ནི། ། རྒྱལ་པོ་དགའ་བའི་གོ་ཆ་ཡིས། ། དགའ་བ་
རབ་ཏུ་གསལ་བྱས་གང་། ། དེ་ཡང་དགའ་བར་རྗེས་རྟོགས་བྱ། ། འོ་ན་ལྷ་
དབང་ཕྱུག་ཆེན་པོ་དེ་དངོས་སུ་སུས་ཀྱང་མཐོང་བ་སྤངས་སམ་ཞེ་ན། རང་
གཟུགས་མངོན་སུམ་དུ་བྱས་པའི་སྐབས་ཡོད་དེ། ལྷ་ཆེན་པོ་དེ་ལ་ནི་གུས་པས་
མཉེས་པའི་བྱ་བ་བྱས་པ་ལས། ར་གླུའི་རིགས་ལས་བྱུང་བའི་རྒྱལ་པོ་དགའ་
བའི་གོ་ཆ་ཞེས་པས་དངོས་སུ་མཐོང་ནས། དགའ་བའི་བསམ་པ་ཁྱད་པར་
ཅན་གྱི་ཚོར་བ་རབ་ཏུ་གསལ་བར་བྱས་པ་གང་ཡིན་པ་དེ་ཡང་དགའ་བ་བརྗོད་



，
སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 275
པའི་རྗེས་སུ་རྟོགས་པར་བྱའོ་ཞེས་པའོ། ། དེ་ལས་གཞན་དུ་དབྱེ་ན་ཡབ་སྲས་
མཇལ་བའི་རྟོགས་བརྗོད་དུ། སྐྱེ་བོའི་མིག་གི་རབ་དགའ་སྤུངས་པ་དང་། །
དགེ་ལ་དགའ་བའི་བསོད་ནམས་ཚད་གྱུར་པ། ། སྣང་བའི་གཏེར་དུ་མཐོང་
ནས་འཇིག་རྟེན་རྣམས། ། ཤིན་ཏུ་རངས་པའི་རྦ་རླབས་རྨད་བྱུང་བྱུང་། །
ཞེས་པ་ཏིང་ངེ་འཛིན་གྱི་ཆོས་དང་མཐུན་པའི་དགའ་རྒྱན་དང་། ཀླུ་ཀུན་ཏུ་
དགའ་བའི་ཟློས་གར་དུ། ཇི་ལྟར་མངོན་པར་འདོད་དོན་སྒྲུབ་པའི་སླད། །
གསོད་པའི་རྡོ་བ་ལ་འཛེགས་དགའ་བ་ལྟར། ། མ་ལ་ཡ་ཡི་ཙནྡན་རོས་བརླན་
པའི། ། མ་ལ་ཡ་ཅན་མས་ཀྱང་དགའ་མི་བྱེད། ། ཅེས་པ་དཔེའི་དགའ་རྒྱན་
དང་། ། བསྟོད་པ་བརྒྱ་ལྔ་བཅུ་པར། ཁྱོད་ཀྱིས་གཞན་གྱི་དོན་སླད་དུ། ། སྐུ་
སྲོག་བཏང་ནས་དགྱེས་གྱུར་གང་། ། དེ་འདྲ་སྲོག་ཆགས་འགུམ་པ་ལས། །
གསོས་པ་རྣམས་ལའང་འབྱུང་མི་འགྱུར། ། ཞེས་ཕུལ་བྱུང་གི་དགའ་རྒྱན་ལ་
སོགས་པ་མང་དུ་འབྱུང་བས་སོ། །
བཅོ་བརྒྱད་པ་ཉམས་ལྡན་གྱི་རྒྱུན་ལ། རྣམ་གཞག་སྤྱིར་བསྟན་པ།
བྱེ་བྲག་སོ་སོར་བཤད་པ། དོགས་སྤོང་གི་མཇུག་བསྡུ་བའོ། ། དང་པོ་ནི།
འགྲེལ་པ་འདོད་འཇོ་ལས། སྒེག་པ་ལ་སོགས་པ་གར་གྱི་ཉམས་བརྒྱད་ནི་གར་
གྱི་རོ་སྟེ་མྱང་བར་བྱ་བ་ཡིན་པས་སོ། ། དཔེར་ན་ཇ་ནི་སྣ་ཚོགས་དང་ལེགས་
པར་སྦྱར་བའི་ཁ་ཟས་སྐྱེས་བུས་ཟོས་ཤིང་རོ་མྱངས་ན་ལྷག་པར་དགའ་བར་
འགྱུར་བ་བཞིན་ནོ། ། ཞེས་དང་། འཆི་མེད་མཛོད་ལས། ཡིད་ཀྱི་རྣམ་
འགྱུར་བསམ་པའོ། ། ཞེས་དང་། བསམ་པའི་གོ་བྱེད་རྗེས་འགྱུར་པའོ། །
ཞེས་འབྱུང་བས་དགའ་བ་དང་། ཁྲོ་བ་དང་འདོད་པ་ལ་སོགས་པ་ཡིད་ཀྱི་རྣམ་
འགྱུར་བསམ་པ་ཞེས་བྱ་ལ། དེ་ལས་བསམ་པའི་གོ་བྱེད་ལུས་ངག་གི་བྱ་བ་
ཉམས་གསལ་བར་བྱའོ། ། འོ་ན་དེ་དང་རྣམ་པའི་ཕྲ་མོ་ལ་ཁྱད་པར་མེད་དོ་ཞེ་



276 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ན། ཡོད་དེ་རྣམ་པའི་ཕྲ་མོ་ནི་དངོས་དོན་མ་བརྗོད་ལ་ཉམས་ལྡན་ནི་དངོས་
པོའི་ངོ་བོ་བརྗོད་པ་ལ་ཡོད་པས་སོ། ། དེ་ལྟར་ཉམས་ལྡན་གྱི་ངོ་བོ་ངོས་བཟུང་
ནས། གྲངས་ཀྱི་དབྱེ་བ་ནི་རིན་ཆེན་མཛོད་ལས། ། སྒེག་པ་དཔའ་བ་མི་སྡུག་
པ། ། དྲག་ཤུལ་རྒོད་དང་འཇིགས་སུ་རུང་། ། སྙིང་རྗེ་རྔམ་པ་ཞི་བ་སྟེ། །
འདི་རྣམས་གར་གྱི་ཉམས་དགུའོ། ། ཞེས་ཉམས་དགུར་ཕྱེ་བ་དང་། སློབ་
དཔོན་ར་བྷ་བས་ནི། ། སྒེག་པ་དཔའ་བ་མི་སྡུག་པ། ། རྒོད་དང་དྲག་ཤུལ་
འཇིགས་སུ་རུང་། ། སྙིང་རྗེ་རྔམ་པ་ཞི་བ་དང་། ། མཉེས་གཤིན་པ་སྟེ་ཉམས་
བཅུའོ། ། ཞེས་པ་ཉམས་བཅུར་ཕྱེ་བ་དང༌། སྐབས་འགའ་བཤད་བྱ་སློབ་
དཔོན་རཏྣ་ཤྲཱིའི་འགྲེལ་པར། དགའ་བ་རྒོད་བྲོ་མྱ་ངན་དང་། ། ཁྲོ་དང་སྤྲོ་
དང་དེ་བཞིན་འཇིགས། ། སྐྱུག་བྲོ་ངོ་མཚར་ཞེས་པ་རྣམས། ། གནས་བྱེད་
འགྱུར་བར་རབ་ཏུ་བསྒྲགས། ཞེས་ནང་བསམ་པའི་འགྱུར་བ་བརྒྱད་དང་། །
སྒེག་དང་རྒོད་དང་སྙིང་རྗེ་དང་། ། དྲག་པོ་དཔའ་བ་འཇིགས་བྱེད་དང་། །
མི་སྡུག་རྨད་བྱུང་མིང་ཅན་ཞེས། ། བརྒྱད་རྣམས་གར་གྱི་ཉམས་སུ་བཤད། །
ཅེས་གར་གྱི་ཉམས་བརྒྱད་དུ་བཤད་པའོ། ། །
གཉིས་པ་བྱེ་བྲག་སོ་སོར་ཕྱེ་བ་ལ་བརྒྱད་ལས། དང་པོ་དགའ་བའི་
འགྱུར་པ་སྒེག་པའི་ཉམས་ནི། ཤི་བོ་ཞེས་པ་ཕ་རོལ་དུ། ། གར་དང་འགྲོགས་
ཕྱིར་བདག་འཆི་འདོད། ། ཨ་བནྟི་དེ་བདག་གིས་ནི། ། སྐྱེ་འདི་ཉིད་ལ་ཇི་
ལྟར་འཐོབ། ། ཨུ་ད་ཡ་ན་ཞེས་བྱ་བའི་རྒྱལ་པོ་ཞིག རང་གི་བཙུན་མོ་ཨ་བནྟི་
ཞེས་པ་ལ་ལྷག་པར་ཆགས་ནས། འདོད་པའི་རྩེ་དགའ་འབའ་ཞིག་ལ་བསམ་
པས། རྒྱལ་སྲིད་ཀྱི་བྱ་བ་ཤོར་བ་ན། བློན་པོ་རིག་པ་ཅན་རྣམས་ཀྱིས། དེ་ག་
ཤེད་དུ་སྦས་ནས་ཤིའོ་ཞེས་སྨྲས་པས། རྒྱལ་པོ་དེ་ལ་ཤིན་ཏུ་ཆགས་པས་འབྲལ་
མི་བཟོད་པའི་སྡུག་བསྔལ་བས་ན། དེ་ཉིད་ཤིའོ་ཞེས་འཇིག་རྟེན་ཕ་རོལ་དུ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། _277
སོང་བ་ཡིན་པས། བུད་མེད་གང་དང་འགྲོགས་པའི་ཕྱིར་དུ་བདག་ཀྱང་འཆི་
བར་འདོད་དོ། ། གལ་ཏེ་མ་ཤི་བར་གསོན་ན། ཨ་བནྟི་ཤི་ཟིན་པ་དེ་བདག་
གིས་ནི་སྐྱེ་བ་འདི་ཉིད་ལ་ཅི་ལྟར་ཐོབ་སྟེ། ཐོབ་པར་མི་འགྱུར་པས་བདག་
འཆིའོ་ཞེས་འགྲེ་ལྡོག་བྱེད་པའི་ཚེ། བློན་པོ་རྣམས་ཀྱིས་སྔར་གྱི་བྱུང་ཚུལ་དང་
འབྲེལ་བའི་སྒོ་ནས་རྒྱལ་སྲིད་ཇི་མི་ཉམས་པའི་སྙན་སྒྲོན་ཏེ། བུ་མོ་སླར་འཚོ་
བས་རྒྱལ་པོ་ཐུགས་ངལ་བར་མ་མཛད་ཅིག ཅེས་བརྗོད་དེ་ཕུལ་བས། རྒྱལ་
པོ་དང་བཙུན་མོ་ཚོ་འདི་ལ་མི་འཕྲད་པར་ཐག་ཆོད་པ། སླར་འཕྲད་པའི་
དགའ་བ་ཕུལ་དུ་བྱུང་བ་ལས་སྐྱེས་པ་སྒེག་པའི་ཉམས་ཀྱི་རྒྱན་ནོ། ། དེ་དག་གི་
དོན་བསྡུ་ཞིང་འཆད་པ་ནི། དགའ་བ་ཉིད་ནི་སྔར་བསྟན་ཏེ། ། དགའ་བ་
སྒེག་པ་ཉིད་འགྱུར་འདི། ། གཟུགས་མང་དག་དང་ལྡན་པས་ན། ། འདི་ནི་
ཉམས་དང་ལྡན་པའི་ཚིག ། དགའ་བ་ཁོ་ན་ཉིད་ཀྱི་རྒྱན་ནི། གོ་བིནྟི་དང་ཟླ་
བ་ཉི་མ་ཞེས་པ་ལ་སོགས་པ་སྔར་བཤད་པའི་དཔེར་བརྗོད་གཉིས་པོའི་སྐབས་སུ་
བསྟན་ཟིན་ཏེ། དགའ་བ་བརྗོད་པ་སྒེག་པའི་ཉམས་དང་ལྡན་པ་ཉིད་དུ་གྱུར་
པནི། རྒྱལ་པོ་ཨུ་ད་ཡ་ན་དང་། བཙུན་མོ་ཨ་བནྟིའི་གནས་སྐབས་དཔེར་
བརྗོད་པ་འདིའོ། ། འོ་ན་དེ་སྒེག་པའི་ཉམས་སུ་ཇི་ལྟར་འགྱུར་ཞེ་ན། མངོན་
དུ་རྣམ་པར་འགྱུར་པའི་གཟུགས་མང་པོ་དག་དང་ལྡན་པས་ན། སྦྱོར་བ་འདི་
ནི་སྒེག་པའི་ཉམས་དང་ལྡན་པའི་ཚིག་གི་རྒྱུན་ཡིན་ནོ། ། དེ་ལུང་གིས་སྒྲུབ་
པར་བྱེད་པ་ལ། འགྲེལ་པ་འདོད་འཇོ་ལས། སྐྱེས་པ་བུད་མེད་འཕྲད་པ་
ལས། ། སོ་སོར་དགའ་བ་འབྱུང་འགྱུར་བར། ། དེ་ནི་སྒེག་པ་ཞེས་བྱར་བཤད།
། དགའ་བའི་རྩེ་མོ་སོགས་ཀྱི་རྒྱུ། ། ཞེས་འབྱུང་བས། ཕོ་མོ་འཕྲད་པའི་དགའ་
བནི་སྒེག་པའི་ཉམས་སུ་ངེས་པར་གྲུབ་བོ། ། སྒེག་པ་དེ་ཡང་དབྱེ་བ་རྣམ་པ་
གཉིས་སུ་ཡོད་དེ། འདོད་འཇོ་ལས། དེ་ཡང་རྣམ་པ་གཉིས་ཏེ། མཆོག་གི་



278 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
རང་བཞིན་མང་པོ་ཅན། ། དེ་ནི་སྐྱེས་པ་བུད་མེད་རྒྱུ། ། ལོངས་སྤྱོད་དང་ནི་
ལྟད་མོ་དང་། ། སྒེག་པ་རྣམ་པ་གཉིས་སུ་འདོད། ། ཅེས་བྱ་སྟེ། དེ་ལ་རྫོང་
བུ་དང་ཁང་བཟང་མཆོག་དང་། སྐྱེད་མོས་ཚལ་དང་ཕྲེང་བ་དང་ཙནྡན་དང་
བུད་མེད་ལ་སོགས་པ་གཞན་རྩེ་ཞིང་རོལ་པའི་བདག་ཉིད་ནི་ལོངས་སྤྱོད་ཀྱི་
འབྱོར་བའོ། ། ལྟད་མོ་ནི་མཐོང་ན་དགའ་བའི་འབྱོར་པ་སྟེ། ཉམས་སྐྱེད་
པར་བྱེད་པས་འབྱོར་པའོ། ། ཇི་སྐད་དུ། འདི་ལས་ཉམས་ནི་སྐྱེ་འགྱུར་བ།
དེ་ནི་འབྱོར་པར་རབ་ཏུ་བཤད། ། དེ་ལས་བདེ་བ་མྱོང་བར་འགྱུར། ། དེ་ནི་
མཁས་པས་རྣམ་པར་སྒྲུབ། ། ཅེས་བཤད་པ་ལྟར། སྐབས་འདིའི་སྒེག་པའི་
ཉམས་ཀྱི་དཔེར་བརྗོད་པ་ནི་ལོངས་སྤྱོད་ཀྱི་འབྱོར་པ་ཡིན་ལ། དེའི་ནང་ནས་
ཀྱང་བུད་མེད་ཀྱི་འབྱོར་པའོ། ། དེ་བཞིན་དུ་དཔེར་བརྗོད་པ་གཞན་ཡང་།
གླང་པོ་ཅན་གྱི་རྟོགས་པ་བརྗོད་པར། ནུ་མ་མངོན་དགའ་གླང་ཆེན་མྱོས་བུམ་
མཐོ། ། ག་པུར་དོ་ཤལ་འོད་ཟེར་རྩེ་དགའ་རྒོད། ། དར་ལ་བབས་པའི་ན་
ཆུང་འབྱོར་པ་ཡང་། ། བསོད་ནམས་བྱས་པ་དག་ལ་དགའ་སྟེར་ཡིན། ། ཞེས་
བཤད་པ་ལྟར་རོ། །
གཉིས་པ་དྲག་ཤུལ་ གྱི་ ཉམས་ནི། གང་གིས་ནག་མོ་བདག་མདུན་
ནས། ། སྐྲ་ནས་བཟུང་སྟེ་དྲངས་གྱུར་པ། ། བསྟན་དཀའ་སྡིག་ཅན་ཐོབ་པ་
འདི། ། སྐད་ཅིག་འཚོ་བར་འགྱུར་རམ་ཅི། ། དགྲ་བོ་གང་གིས། འཇིགས་
སྡེ་ཁོ་བོའི་དགའ་མ་ནག་མོ་ཞེས་བྱ་བ་དེ་ཉིད་བདག་གི་མདུན་ནས་སྐྲའི་ལན་བུ་
ནས་བཟུང་སྟེ་དྲུད་ཅིང་དྲངས་པར་གྱུར་པའི་བྱེད་པ་པོ། རྒྱལ་པོ་བསྟན་
དཀའ་ཞེས་བྱ་བའི་ཉེས་ཅན་སྡིག་པ་ཅན་ཁོ་བོའི་ལག་ཏུ་ཐོབ་པ་འདི་ནི་དུས་
སྐད་ཅིག་ཙམ་ཡང་སྲོག་གི་འདུ་བྱེད་འཚོ་བར་འགྱུར་རམ་ཅི་ཞིག མི་འགྱུར་
ཏེ་ད་ལྟ་ཉིད་དུ་གསོད་པར་བྱའོ། ། ཞེས་པའོ། ། དེའི་དོན་བཤད་པ་ནི།



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ།
279 །
ཞེས་པ་འཇིགས་སྡེ་དགྲ་དག་ལ། ། ལྟ་བའི་ཁྲོ་བ་མཆོག་གི་མཐར། །
འཛེགས་པ་དྲག་པོའི་བདག་ཉིད་འགྱུར། ། འདི་ནི་རོ་དང་ལྡན་པའི་ཚིག །
ཞེས་པ་རྒྱལ་པོ་སྐྱ་བསེང་གི་བུ་འཇིགས་སྡེས་རང་གི་དགའ་མ་དམའ་ཕབ་པས།
དགྲ་བོར་གྱུར་པ་རྒྱལ་པོ་བསྟན་དཀའི་ཐུབ་སྤྱོད་དེ་དག་མཐོང་བ་ལ། ལྟ་བའི་
མིག་དམར་པོར་སོང་བའི་ཁྲོ་བ་ཆེན་པོའི་འགྱུར་པ་མཆོག་གི་མཐར་འཛེགས་པ་
སྟེ། དྲག་པོའི་ཉམས་ཀྱི་བདག་ཉིད་དུ་གྱུར་པ་འདི་ནི། མྱང་བྱ་དྲག་པོའི་རོ་
ཉམས་དང་ལྡན་པའི་ཚིག་རྒྱན་ཡིན་ཏེ། འདོད་འཇོ་ལས། ཁྲོ་བོ་ཉེ་བར་སྡུད་
པའི་བདག་ཉིད་ནི་རོ་བྲོ་བ་དྲག་ཤུལ་ཏེ། ལུས་དང་ངག་གི་སྤྱོད་པ་དྲག་ཤུལ་གྱི་
ལས་བྱ་བའི་བདག་ཉིད་ལས་སྐྱེས་པ་གཡུལ་ངོར་འཇུག་པའི་རྒྱུའོ། ། ཞེས་
འབྱུང་བས་སོ། ། གཞན་ཡང་དཔེར་བརྗོད་པ། ཀཱ་ཤི་མཛེས་དགའི་རྟོགས་པ་
བརྗོད་པར། དེ་མཐོང་ཉིད་ཀྱི་ལག་འགྲོ་ནི། ། དབུགས་རྒོད་ཕྲག་དོག་དུག་
གིས་འཁྲུགས། ། ཧ་ལ་ཧ་ལ་བཞིན་དུ་ནི། ། རབ་དྲག་ཚིག་གི་ཚུལ་གྱིས་
སྤྲོས། ། ཞེས་པ་ཡང་ངོ་། །
གསུམ་པ་ དཔའ་ བའི་ ཉམས་ནི། མཚོར་ བཅས་ ས་ ལས་ མ་ རྒྱལ་
ཤིང་། ། རྣམ་མང་མཆོད་སྦྱིན་མ་བྱས་ལ། ། སློང་ལ་ནོར་རྣམས་མ་སྦྱིན་
པར། ། ས་སྐྱོང་དུ་བདག་ཅི་ལྟར་འགྱུར། ། ཞེས་པ་སྟེ། རྒྱ་མཚོར་བཅས་
པའི་ས་ཆེན་པོ་འདི་ལས་མ་རྒྱལ་ཞིང་། རྟ་བསངས་ཀྱི་མཆོད་སྦྱིན་དང་། རཱ་
ཛ་པཱུ་ཛ་ལ་སོགས་པ་རྣམ་པ་མང་པོའི་མཆོད་སྦྱིན་ཡང་མ་བྱས་ལ། སློང་བ་
རྣམས་ལ་གང་འདོད་པའི་ནོར་རྣམས་སྟེར་དགོས་པ་ལས། དེ་ཡང་མ་བྱིན་
པར། ས་སྐྱོང་རྒྱལ་པོ་ཉིད་དུ་བདག་ཇི་ལྟར་འགྱུར་ཏེ། མི་འགྱུར་རོ་ཞེས་ལྡོག་
ཚིག་ཏུ་བརྗོད་པའོ། ། དེའི་དོན་བཤད་པ་ནི། ཞེས་པ་སྤྲོ་བ་ཁྱད་འཕགས་
དག ། དཔའ་བོའི་ཉམས་ཀྱི་བདག་ཉིད་གནས། ། ཉམས་ལྡན་ཉིད་དུ་ནུས་



280 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པ་ལ། ། ཚིག་འདི་དག་ནི་དབང་བ་ཡིན། ། ཞེས་སྨོས་པ་ནི། གོང་དུ་བཤད་
པའི་དཔེར་བརྗོད་པ་དེའོ། ། དེ་ལྟར་མཆོད་སྦྱིན་ལ་སོགས་པ་རྒྱལ་བའི་སྒྲུབ་
བྱེད་དམ་པར་གྱུར་པ་གང་ཡང་མ་བྱས་པར། ། རྒྱལ་སྲིད་ཀྱི་འབྱོར་པ་དང་
རྣམ་པར་གནོན་པ། ཐོབ་པར་གྱུར་པ་ལ་སྤྲོ་བ་ཆེན་པོའི་འགྱུར་པ་ཁྱད་པར་དུ་
འཕགས་པའི་སྒོ་ནས། བདག་ནི་དཔའ་བའི་ཉམས་ཀྱི་བདག་ཉིད་དུ་གནས་
པར་འགྱུར་པས། ཉམས་དེ་དང་ལྡན་པའི་རྒྱན་ དུ་རྟོགས་པར་ནུས་པ་ལ།
ཚིག་གི་སྦྱོར་བ་འདི་དག་ནི་དབང་བ་ཡིན་པས་ན། དཔའ་བའི་ཉམས་ལྡན་
ནོ། ། དེ་ལྟར་འདོད་འཇོ་ལས། སྤྲོ་བའི་བདག་ཉིད་ནི་བཱི་ར་དཔའ་བ་སྟེ།
དེ་ནི་འབྱོར་པ་དང་། དུལ་བ་དང་། དཀའ་ཐུབ་ཀྱི་སྟོབས་དང༌། རྣམ་པར་
གནོན་པའོ། ། དེ་ཡང་རྣམ་པ་གསུམ་སྟེ། སྦྱིན་པ་ལ་དཔའ་བ་དང་། ཆོས་
ལ་དཔའ་བ་དང་གཡུལ་ལ་དཔའ་བ་རྣམས་སོ། ། ཞེས་བཤད་པས་སོ། །
དཔེར་བརྗོད་ པ་ གཞན་ཡང་། འཕགས་ སྐྱེས་ པོའི་ རྟོགས་ པ་ བརྗོད་ པར།
བདག་གི་དཔུང་འགྲམ་འདི་ཉིད་ནི། ། མཐར་བྱེད་རྟ་བབས་ཀ་བ་དེ། ། ཤཱཀྱ་
རྣམས་ནི་མ་ལུས་པ། ། གསོད་པར་གདམས་བྱེད་བླ་མར་གྱུར། ། ཞེས་པ་ཡང་
ངོ༌། །
བཞི་པ་སྙིང་རྗེའི་ཉམས་ནི། ལུས་འཇམ་གང་ལ་པདྨ་ཡི། ། མལ་སྟན་
དག་ཀྱང་རྩུབ་བྱེད་ན། ། ལྷ་མོ་དེ་ནི་རོ་ཁང་དག ། སྲེག་ཟ་ལྡན་པར་ཇི་ལྟར་
ཉལ། ། ལང་ཚོ་བདོ་བའི་ལུས་གཞོན་ཤ་ཅན། རེག་བྱ་ཤིན་ཏུ་འཇམ་པ་གང་
ལ་ཉལ་བའི་ཚེ། པདྨའི་མལ་སྟན་དག་ཀྱང་རྩུབ་པར་བྱེད་པའི་མཛེས་མ་མིའི་
ལྷམོ་སྟེ། ད་ནི་རྒྱལ་པོ་ཤི་བའི་རོ་དང་ལྷན་ཅིག་པར་རོ་ཁང་དག་ཏུ་བཅུག་
ནས། སྲེག་ཟ་ཟ་བ་མེའི་ཕུང་པོ་ཚ་བའི་དཔལ་དང་ལྡན་པའི་ནང་དུ་ཇི་ལྟར་
ཉལ་ཏེ། ཉལ་བར་མི་རིགས་པ་འདི་ལྟ་བུ་ནི། ཀྱེ་མ་ཀྱེ་ཧུད། འཇིག་རྟེན་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། _281_
འདི་ལ་སྙིང་པོ་གང་ཡང་མེད་དོ་ཞེས་སྐྱོ་ངེས་སུ་བརྗོད་པའོ། ། དེའི་དོན་
བཤད་པ་ནི། ། ཞེས་པ་སྙིང་རྗེ་རྒྱས་པ་ཡི། ། རྒྱན་ཉིད་དུ་ནི་རབ་ཏུ་
བཤད། ། ཅེས་པ་སྟེ་དཔེར་བརྗོད་པ་ནི། སྔོན་དུས་སུ་འཇིག་རྟེན་གྱི་ཆོས་
ལུགས་ལ་རྒྱལ་པོ་ཤི་བའི་ཚེ། བཙུན་མོ་ཡང་ལྷན་ཅིག་ཏུ་བསྲེག་པ་ཡིན་པ་ལས།
དེ་ལྟར་གྱུར་པའི་ཡུལ་ཅན་ལ་མྱ་ངན་གྱི་འགྱུར་པས་མཆོག་ཏུ་རྒྱས་པ་ཡི་ནི།
སྙིང་རྗེའི་ཉམས་ལྡན་གྱི་རྒྱན་ཉིད་དུ་བཤད་དེ། འདོད་འཇོ་ལས། མྱ་ངན་ཉེ་
བར་སྡུད་པའི་བདག་ཉིད་ནི་ཀ་རུ་ན་སྙིང་རྗེ་སྟེ། འདོད་པ་དང་ནོར་ཉམས་པ་
དང་། སྡིག་པ་དང་བསད་པ་དང་། བཅིངས་པ་དང་བརྡེག་པ་དང་། སྤྱོད་
པ་དང་ཉོན་མོངས་པས་ཉེ་བར་གདུངས་པ་སོགས་ཀྱིས་སྐྱེད་པའི་སྙིང་རྗེའི་
ཉམས་སོ། ། ཞེས་འབྱུང་ངོ༌། ། དཔེར་བརྗོད་པ་གཞན་ཡང་གཙུག་ན་ནོར་
བུའི་རྟོགས་པ་བརྗོད་པར། རྒྱལ་པོ་ང་ལ་ནུ་མ་ཡི། དཀྱིལ་འཁོར་རྣམས་
གནས་བདེ་བར་གཤེགས། ། འདྲེན་བྱེད་མཆི་མའི་ངུར་སྨྲིག་ཅན། ། སྙིང་
རྗེའི་ས་དེ་རྣམ་གཟིགས་ནས། ། ཞེས་དང་། སྤྱོད་འཇུག་ལས། མྱ་ངན་
ཤུགས་ཀྱིས་སྐྲངས་པ་ཡི། ། མིག་དམར་གདོང་ལས་མཆི་མ་འཛག ། ཉེ་དུ་རེ་
ཐག་ཆད་པ་དང་། ། གཤིན་རྗེའི་ཕོ་ཉའི་བཞིན་ལ་ལྟ། ། ཞེས་པ་དག་ཀྱང་
ངོ༌། ། ད་ནི་གང་བསྟན་པར་བྱ་ན། དེ་བཞིན་གཞན་ཡང་རྔམ་པ་དང་། །
བཞད་གད་རྨད་བྱུང་འཇིགས་རུང་ངོ་། ། ཞེས་པ་སྟེ། སྒེག་པའི་ཉམས་ལ་
སོགས་པ་བཞི་གོང་དུ་བསྟན་ཟིན་པ་དེ་བཞིན་དུ། གཞན་ཡང་རྔམ་པའམ་མི་
སྡུག་པ་དང་། བཞད་གད་དང་། རྨད་བྱུང་དང་། འཇིགས་རུང་གི་ཉམས་
ལ་སོགས་ཏེ་རྣམ་པ་བཞི་འཆད་པར་དམ་བཅས་སོ། །
ལྔ་པ་མི་སྡུག་པའི་ཉམས་ནི། རྒྱུ་མས་བརྒྱན་པའི་སྲིན་པོ་རྣམས། །
མགོ་མེད་རོ་དང་ལྷན་ཅིག་ཏུ། ། ལག་པ་སྦྱར་བས་ཁྱོད་དགྲའི་ཁྲག ། འཐུང་



282 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཞིང་འཐུང་ཞིང་གར་བྱེད་དོ། ། ཞེས་པ་སྟེ། རྒྱུ་མའི་ཕྲེང་བས་ཡན་ལག་དང་
ཉིང་ལག་བརྒྱན་པའི་སྲིན་པོ་མི་རོ་ཟ་བ་རྣམས་མགོ་བོ་བཅད་ནས་མེད་པར་
བྱས་པའི་རོ་ལངས་དང་ལྷན་ཅིག་ཏུ་སྲིན་པོ་དེ་དག་ལག་པ་གཉིས་སྦྱར་བར་
བྱས་ནས། ཁྱོད་རང་གི་དགྲ་བོ་བསད་པའི་ཁྲག་གིས་སྙིམ་པ་ཡང་ནས་ཡང་དུ་
བཀང་སྟེ། འཐུང་ཞིང་འཐུང་ཞིང་གར་བྱེད་དོ་ཞེས། སྐྱུག་བྲོ་བ་ཡིད་གར་མི་
འོང་བའི་རྣམ་པར་འགྱུར་པ་ལས་བྱུང་བ་ན། མི་སྡུག་པའི་ཉམས་ཀྱི་རྒྱུན་
ནོ། ། དེ་ལྟར་ཡང་འདོད་འཇོ་ལས། སྨད་པའི་བདག་ཉིད་ནི། བཱི་བྷནྡ་མི་
སྡུག་པ་སྟེ། མི་སྡུག་པ་དང་རུལ་བའི་ཤ་ལ་སོགས་པ་མཐོང་བ་དང་ཐོས་པ་དང་
གྲགས་པ་རྣམས་སོ། ། ཞེས་འབྱུང་བས་སོ། ། དཔེར་བརྗོད་གཞན་ཡང་།
དཔལ་གྱི་སྡེའི་རྟོགས་པ་བརྗོད་པར། ཁྲག་གི་རྒྱ་མཚོ་རབ་ཟགས་ཤིང་། ། རྒྱུ་
མའི་ དཀྱིལ་ འཁོར་ འཕྱང་ བར་ ལྡན། ། སྡིག་ པས་ བརྟེན་ པར་ བྱས་ པ་
བཞིན། ། སྡུག་ཀྱང་སྲོག་དང་མ་བྲལ་སྟེ། ། ཞེས་པ་ཡང་ངོ་། །
དྲུག་པ་བཞད་གད་ཀྱི་ཉམས་ནི། གྲོགས་མོ་མེ་ཏོག་མ་རྙིངས་མ། །
ཁྱོད་ཀྱི་ནུ་མའི་ངོས་ལ་ནི། ། སེན་རྗེས་གསར་བ་ཆགས་པ་འདི། ། སྟོད་
གཡོགས་ཀྱིས་ནི་སྒྲིབ་པར་མཛོད། ། ཀྱེ་གྲོགས་མོ་མཛེས་པར་བྱེད་པའི་མེ་ཏོག་
གི། རྒྱན་རྣམས་མ་རྙིངས་མ་ཞེས། རྙིངས་པ་དངོས་ལ་ལྡོག་པ་བཞད་གད་ཀྱི་
ཚུལ་དུ་བརྗོད་ཅིང་། གཞན་ཡང་། ཁྱོད་ཀྱི་ནུ་མ་འདོད་པའི་མྱོས་བུམ་དུ་གྱུར་
པ་མངོན་པར་མཐོ་ཞིང་མཁྲེགས་པའི་ངོས་ལ། སེན་རྗེས་གསར་བའི་རི་མོ་
འཁྱོག་པོར་ཆགས་པ་འདི་སྟོད་གཡོགས་ཀྱིས་སྒྲིབ་པར་མཛོད་ཅིག་ཅེས། མེ་
ཏོག་མ་རྙིངས་པ་སྟེ་སྐྱེས་པས་གཙེས་པའི་ངལ་དུབ་ཀྱིས་རྙིང་པ་དང་། སྦྱར་
མོས་འཇུས་པའི་སེན་མོའི་རྗེས་ཆགས་པ་འདོད་པ་བསྟེན་པའི་གསལ་བ་མངོན་
དུ་ཟིན་པ་རྒོད་བྲོ་བའི་འགྱུར་པས་རྒོད་པའི་ཉམས་སམ། བཞད་གད་ཀྱི་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱུ་ཆེར་འགྲེལ་པ། 283 །
ཉམས་སུ་བརྗོད་པའི་རྒྱན་ནོ། ། དེ་ཡང་འདོད་འཇོ་ལས། རྒོད་པ་ཉེ་བར་
སྡུད་པའི་བདག་ཉིད་ནི་ཧཱ་སོགས་རྒོད་པ་སྟེ། ཨ་ཡིག་ལ་སོགས་པ་སྦེད་པ་དང་
རྣམ་འགྱུར་དང་བཅས་པ་དང་ཡོལ་བ་དང་མ་བཅིངས་པ་མཐོང་བ་ལ་སོགས་
པའོ། ། ཞེས་འབྱུང་བས་སོ། ། དཔེར་བརྗོད་པ་གཞན་ཡང་། ཨ་མྲ་སྐྱོང་
བའི་རྟོགས་པ་བརྗོད་པར། ཁྱོད་ཀྱིས་འདི་ནི་རི་མོ་ལ། ། བྲིས་ཤིང་འདིས་
ཀྱང་སེམས་ལ་ཁྱོད། ། ཁྱོད་གཉིས་མཛའ་བའི་ཕོ་ཉར་ནི། ། སུ་ཞིག་རབ་སོང་
ངས་མི་ཤེས། ། ས་པཎ་རྣམ་ཐར་གྱི་སརྒ་དང་པོ་ལས། ། འཁྲུལ་པ་སྤྱོད་པའི་
མཚང་བརྟོལ་བའི། ། བཞད་གད་ཀུན་རྫོབ་བདེན་པའི་གཏམ། ། བསྒྲགས་
པཙམ་གྱིས་ངོ་ཚ་ནས། ། འགྲོ་བ་ཟག་མེད་དབྱིངས་སུ་ཡིབས། ། ཞེས་པ་
དག་ཀྱང་ངོ་། །
བདུན་པ་རྨད་བྱུང་གི་ཉམས་ནི། དགའ་ཚལ་ ལྗོན་པ་འདི་རྣམས་
ཀྱི། ། འདབ་མ་གསར་བ་གོས་བཟང་དང༌། ། མེ་ཏོག་དོ་ ཤལ་ལ་སོགས་
རྒྱན། ། ཡལ་འདབ་ཁང་པར་གྱུར་པ་མཚར། ། ཤིན་ཏུ་ཡིད་དགའ་བའི་སྐྱེད་
མོས་ཚལ་གྱི་ལྗོན་པ་འདི་རྣམས་ཀྱི། འདབ་མ་གསར་དུ་སྐྱེས་པ་གོས་བཟང་
པོར་གྱུར་པ་དང་། མེ་ཏོག་རྣམས་དོ་ཤལ་དང་། རྣ་རྒྱན་དང་། དཔུང་པ་ལ་
སོགས་པའི་རྒྱུན་དང་། ཡལ་ག་དང་འདབ་མ་སྟུག་པོར་རྒྱས་པ་ཁང་པར་གྱུར་
པ་ཨེ་མ་ཤིན་ཏུ་མཚར་ཆེའོ། ། ཞེས་བརྗོད་བྱ་ངོ་མཚར་བར་འགྱུར་པས།
རྗོད་བྱེད་རྨད་དུ་བྱུང་བས་ན་རྨད་བྱུང་གི་ཉམས་རྒྱུན་ནོ། ། དེ་ཡང་འདོད་
འཇོ་ལས། ངོ་མཚར་བ་ཉེ་བར་སྡུད་པའི་བདག་ཉིད་ནཱ་ཨད་བྷུ་ཏ་རྨད་དུ་བྱུང་
བའམ་རྔམ་པ་སྟེ། ཁང་བཟང་དང་སྐྱེད་མོས་ཚལ་དང་བྲག་རི་ལ་སོགས་པར་
སོང་སྟེ་བཟང་པོ་མཐོང་བ་དང་། འདུན་ས་དང་གཞལ་མེད་ཁང་དང་། སྒྱུ་མ་
དང་མིག་འཕྲུལ་དང་ཟོལ་ལ་སོགས་པ་མཐོང་བ་སྟེ། དེ་ནི་ང་ལ་འདོད་པའི་



284 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
འབྱོར་པ་ཐོབ་པ་ལས་བྱུང་བའོ། ། ཞེས་བཤད་པས་སོ། ། དཔེར་བརྗོད་པ་
གཞན་ཡང་། རབ་གསལ་གྱི་རྟོགས་པ་བརྗོད་པར། ཨེ་མ་གསར་བ་གསར་
བའི་དཔལ། ། རབ་ཏུ་ངོ་མཚར་སྤྲུལ་བྱེད་པ། ། བསྔགས་འོས་ལས་རྣམས་
འཁོར་བར་ནི། ། སྤྲོས་པའི་རྒྱན་དག་ཆད་པ་མེད། ། ཅེས་པ་ཡང་ངོ་། །
བརྒྱད་པ་འཇིགས་རུང་གི་ཉམས་ནི། རྩེ་མོ་དག་ལ་མེ་གནས་པ། །
བརྒྱ་བྱིན་གྱི་ནི་རྡོ་རྗེ་གང་། ། འདི་ནི་དྲན་ན་ལྷ་མིན་གྱི། ། བུད་མེད་མངལ་ནི་
ལྟུང་བར་བྱེད། ། གང་གི་རྩེ་མོ་ལ་འབར་བའི་ཟེགས་མ་གནམ་དུ་མཆོང་བའི་
མེ་ཆེན་པོ་གནས་པ། ལྷའི་དབང་པོ་བརྒྱ་བྱིན་གྱི་མཚོན་ཆ་རྡོ་རྗེ་རྩེ་བརྒྱ་པ་གང་
འདི་ནི། གཡུལ་འགྱེད་པའི་ཚེ། སྒྲ་དྲག་པོ་དང་བཅས་ཏེ་འཕངས་ནས་ལྷ་མ་
ཡིན་ཕམ་པར་བྱེད་པ་ཡིན་པ་ལས། འདི་ནི་དྲན་པ་ཙམ་ན། ལྷ་མ་ཡིན་གྱི་
བུད་མེད་ཚོ་སྐྲག་ནས་མངལ་ཡོད་པ་རྣམས་ནི་ལྟུང་བར་བྱེད་ཅེས་པ། ཤིན་ཏུ་
འཇིགས་པའི་འགྱུར་པ་རྣམ་པར་གསལ་བས་ན། འཇིགས་རུང་གི་ཉམས་
བརྗོད་པའི་རྒྱན་ནོ། ། དེ་ཡང་འདོད་འཇོ་ལས། འཇིགས་པ་ཉེ་བར་སྡུད་
པའི་བདག་ཉིད་ནི་བྷཱ་ཡཱ་ན་ཀ་འཇིགས་རུང་སྟེ། འཇིགས་བྱེད་ཆེན་པོ་དང་།
སྲིན་པོ་འབོད་སྒྲོགས་དང་། ཡི་དྭགས་ལ་སོགས་པ་མཐོང་བ་དང་། ཁྱིམ་དང་
མུན་ཁང་སྟོང་པ་དང་དགོན་པ་དང་། གསོད་པ་དང་འཆིང་བར་བལྟ་བ་དང་།
སྐྲག་པ་དང་ངལ་བ་དང་སྐྱོ་བ་ན་ཅེ་སྤྱང་དང་འུག་པ་ལ་སོགས་པའི་སྒྲ་ཐོས་པ་
རྣམས་སོ། ། ཞེས་འབྱུང་བས་སོ། དཔེར་བརྗོད་གཞན་ཡང་ནོར་བཟང་གི་
རྟོགས་པ་བརྗོད་པར། ཁྲོ་བོ་སྨྲ་ར་སྨིན་མ་སེར། ། ལྟ་བྱེད་སེར་སྐྱ་གློག་ལྟ་
བུ། ། དུས་མིན་དུས་དང་མཚུངས་པ་ཡི། ། གདུག་པ་འདི་ནི་གང་ལས་
འོངས། ། གཤིན་རྗེ་གཤེད་དམར་པོའི་བསྟོད་པར། འཁོར་བའི་ཆོས་འཁོར་
གློག་གི་རྣམ་འཕྲུལ་ཅན། ། འཆད་ལ་མཁས་པའི་བདུད་རྩིའི་ལྕེ་བཞིན་དུ། །



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 285
དམར་བའི་ཆགས་རྡུལ་ཉི་མ་ཟ་བྱེད་ཕྱིར། ། སྐུ་ཉིད་དུས་མེའི་དཔལ་དུ་འབར་
བས་འཇིགས། ། ཅེས་པ་དག་ཀྱང་ངོ་། །
གསུམ་པ་དོགས་སྤོངས་གི་མཇུག་བསྡུ་བ་ནི། སྙན་པ་གྲོང་པ་ཉིད་མིན་
སྐྱེས། ། བརྗོད་བྱ་ཡི་ནི་ཉམས་དག་བསྟན། ། འདིར་ནི་ཉམས་བརྒྱད་དབང་
བྱས་ཏེ། ། ཚིག་རྣམས་ཉམས་དང་ལྡན་པར་བཤད། ། ཉམས་ལྡན་གྱི་རྒྱན་ནི་
ལེའུ་དང་པོར་ཡོན་ཏན་བཅུའི་སྐབས་ཀྱི་སྙན་པའི་ཉམས་དང་ཟློས་པ་ཐལ་ལོ་ཞེ་
ན། སྔར་བསྟན་པའི་སྙན་པ་ནི། གྲོང་པའི་ཚིག་སྐྱོན་ཅན་ཞུགས་པ་ཉིད་མ་
ཡིན་པ་ལས་སྐྱེས་པའི་བརྗོད་བྱ་དོན་གྱི་ཉམས་གཙོ་བོར་གྱུར་པ་དག་བསྟན་ལ།
སྐབས་འདིར་ནི་སྒེག་པ་ལ་སོགས་པ་ཉམས་བརྒྱད་ཀྱི་དབང་དུ་བྱས་ཏེ། དེ་
བརྒྱད་རྗོད་བྱེད་ཚིག་རྣམས་ཀྱི་ཉམས་དང་གཙོ་བོར་ལྡན་པ་བཤད་པས་ན།
ཟློས་པའི་སྐྱོན་ཡོད་པ་མ་ཡིན་ནོ། །
བཅུ་དགུ་པ་གཟི་བརྗིད་ཅན་གྱི་རྒྱན་ལ་མཚན་ཉིད་དང་། དོན་
བསྡུ་བ་གཉིས་ལས། དང་པོ་ནི། བདག་ནི་གནོད་པ་བྱེད་པོ་ཞེས། ། ཁྱོད་ཀྱི་
སྙིང་ལ་འཇིགས་མ་བྱེད། ། བདག་གི་རལ་གྲིས་ཕྱིར་ཕྱོགས་རྣམས། ། ནམ་
ཡང་གཞོམ་པར་འདོད་མ་ཡིན། ། སྐྱེས་བུ་དཔའ་བའི་བདག་ཉིད་ཅན་འགའ་
ཞིག་གིས། ཕས་ཀྱི་རྒོལ་བ་ཕམ་པར་བྱས་ནས། དྲེགས་པའི་ང་རོ་བཟོས་ཚེ་
བའི་བདག་གིས་སྲོག་གཅོད་པའི་གནོད་པ་ཆེན་པོ་བྱེད་དོ་ཞེས་ཁྱོད་རྣམས་ཀྱི་
སྙིང་ལ་འཇིགས་པ་དང་སྐྲག་པ་མ་བྱེད་ཅིག དེའི་རྒྱུ་མཚན་བདག་གི་རལ་གྲི་
ལས་ཕྱིར་ཕྱོགས་ཏེ་བྲོས་འགྲོ་བ་རྣམས་དུས་ནམ་ཡང་གཞོམ་པར་འདོད་པ་མ་
ཡིན་ནོ། ། ཞེས་དབུགས་དབྱུང་པའོ། །
གཉིས་པ་དོན་བསྡུ་བ་ནི། ཞེས་པ་སྐྱེས་བུ་དྲེགས་ལྡན་འགས། །
གཡུལ་དུ་གཞན་ནི་བཀག་བྱས་ནས། ། གཏོང་བ་དེ་ལྟ་བུ་ལ་སོགས། ། གཟི་
་་་



286 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བྱིན་ལྡན་པ་ཤེས་པར་བྱ། ། ཞེས་པ་དཔེར་བརྗོད་པའི་སྐྱེས་བུ་དཔའ་ཞིང་
བརྟུལ་ཕོད་པའི་དྲེགས་པ་དང་ལྡན་པ་འགའ་ཞིག་གིས་གཡུལ་དུ་གཞན་གྱི་སྡེ་
བཅོམནས་བྲོས་འགྲོ་བ་རྣམས་ནི། གསོད་པའི་འཇིགས་པ་བཀག་པར་བྱས་
ནས། ལུང་བཟང་པོས་ཅི་བདེ་བར་གཏོང་བ་དེ་ལྟ་བུ་ལ་སོགས་པའི་ཚིག་ཟིལ་
ཆེ་བར་བརྗོད་ པ་ནི། གཟི་བྱིན་ དང་ ལྡན་ པའི་རྒྱུན་ཡིན་ པར་ ཤེས་ པར་
བྱའོ། ། དེ་བཞིན་དུ། རྒྱལ་བའི་མཚོན་ཆ་ཆོས་འཁོར་གྱིས། ། སྲིད་པའི་
དངོས་པོ་ཀུན་གཅོད་པ། ། མ་འཇིགས་མཁའ་མཉམ་སེམས་ཅན་རྣམས། །
རྗེས་འཛིན་འདི་ལ་ཐེ་ཚོམ་མེད། ། ཅེས་བརྗོད་པ་ཡང་ངོ་། །
ཉི་ཤུ་པ་རྣམ་གྲངས་བརྗོད་པའི་རྒྱན་ལ། མཚན་ཉིད། དཔེར་
བརྗོད་དོན་བཤད་གསུམ་ལས། དང་པོ་ནི། འདོད་དོན་དངོས་སུ་མ་བརྗོད་
པར། ། དེ་ཉིད་འགྲུབ་པར་བྱ་བའི་ཕྱིར། ། རྣམ་པ་གཞན་དག་བརྗོད་པ་
གང་། ། དེ་ནི་རྣམ་གྲངས་བརྗོད་པར་འདོད། ། གང་འདོད་བྱའི་དོན་དེ་
དངོས་སུ་སྒྲས་མ་བརྗོད་པར། འདོད་དོན་དེ་ཉིད་འགྲུབ་པར་བྱ་བའི་ཕྱིར་དུ།
ཐབས་ལ་མཁས་པའི་རྣམ་པ་གཞན་དག་བརྗོད་པ་བྱེད་པ་གང་ཡིན་པ་དེ་ནི་
རྣམ་གྲངས་བརྗོད་པའམ། རྣམ་པ་གཞན་བརྗོད་པའི་རྒྱན་དུ་འདོད་དོ། །
གཉིས་པ་དཔེར་བརྗོད་ནི། ས་ཧཱ་ཀཱ་རའི་སྙེ་མ་རྣམས། ། གཞན་གྱིས་
གསོས་འདིས་ཟ་བར་བྱེད། ། དེ་ནི་བདག་གིས་བཟློག་པར་བགྱི། ། ཁྱེད་
གཉིས་དལ་གྱིས་འདུག་པར་མཛོད། ། ས་ཧཱ་ཀཱ་ར་སྟེ་ཨ་མྲ་ཁྱད་པར་བའི་སྙེ་མ་
རྣམས། གཞན་བྱ་རོག་གིས་གསོས་པར་གྲགས་པའི་ཁུ་བྱུག་འདི་ཡིས་ཟ་བར་
བྱེད་པས། དེ་ནི་བདག་གིས་བཟློག་པར་བགྱི་ཡིས། ཁྱེད་གཉིས་པོ་དལ་གྱིས་
ཅི་བདེ་བར་རང་དབང་དུ་འདུག་པ་མཛོད་ཅིག་ཅེས་པའོ། །
གསུམ་པ་དོན་བཤད་པ་ནི། གྲོགས་མོ་སྐྱེས་ཕྲན་ཕྲད་བྱས་ནས། ། དེ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ།
287 །
དག་དུས་སར་དགའ་བ་ཡི། ། དགའ་སྟོན་བསྒྲུབ་ཏུ་གཞུག་འདོད་པས། །
འགའ་ཞིག་དེ་ནས་སོང་བར་གྱུར། ། གྲོགས་མོ་གཞོན་ནུ་མ་དེ། སྐྱེས་ཕྲན་ཏེ་
ལང་ཚོ་དང་པོར་བདོ་བ་དང་ཕྲད་པ་བྱས་ནས། དེ་དག་གཉིས་པོ་དུས་བཏབ་
པས་འདུ་བར། དབང་པོ་གཉིས་སྦྱོར་གྱི་དགའ་བ་དུས་ལས་ཡོལ་བ་མིན་པར་
བསྒྲུབ་ཏུ་གཞུག་འདོད་པས། ཐབས་ལ་མཁས་པའི་ཕོ་ཉ་མོ་འགའ་ཞིག ཁུ་
བྱུག་བཟློག་པའི་ཟོལ་ཚིག་དེ་སྐད་དུ་བརྗོད་དེ་གནས་དེ་ནས་སོང་བར་གྱུརཏོ་
ཞེས་པའོ། །
ཉེར་གཅིག་པ་ཀུན་ཕན་གྱི་རྒྱན་ལ། མཚན་ཉིད་དང་། དཔེར་
བརྗོད་གཉིས་ལས། དང་པོ་ནི། བྱ་བ་འགའ་ཞིག་རྩོམ་པ་ལ། ། སྐལ་བ་ཡི་
ནི་སྟོབས་ལས་ཀྱང་། ། དེ་ཡི་སྒྲུབ་བྱེད་ཕུན་ཚོགས་གང་། དེ་ནི་ཀུན་ཏུ་ཕན་
པར་བརྗོད། ། བྱ་བ་འགའ་ཞིག་རྩོམ་པར་བྱེད་པ་ལ། རང་གི་སྐལ་བའམ།
ཁ་རྗེའི་སྟོབས་ལས་ཀྱང་། འདོད་དོན་གྱི་བྱ་བ་དེ་སྒྲུབ་བྱེད་ཀྱི་མཐུན་རྐྱེན་ཕུན་
སུམ་ཚོགས་པ་ཞིག་གློ་བུར་དུ་འབྱུང་བ་གང་ཡིན་པ་དེ་ནི་ཀུན་ཏུ་ཕན་པའི་རྒྱན་
ཞེས་པར་སྙན་ངག་མཁན་རྣམས་བརྗོད་དོ། །
གཉིས་པ་དཔེར་བརྗོད་པ་ནི། ཁེངས་པ་གཞོམ་ཕྱིར་དེ་ཡི་ནི། ། རྐང་
པ་དག་ལ་ཕྱག་འཚལ་བ། ། བདག་ལ་ཕན་ཕྱིར་སྐལ་བ་ཡི། ། འབྲུག་གི་སྒྲ་ནི་
གྲགས་པར་གྱུར། ། ཆགས་ལྡན་གྱི་སྐྱེ་བོ་འགའ་ཞིག རང་གི་དགའ་མ་མི་
འདུད་པའི་ཁེངས་པ་གཞོམ་པ་སྟེ་དང་བའི་ཕྱིར་དུ། དེ་ཡི་རྐང་པ་དག་ལ་ཕྱག་
འཚལ་བར་བྱས་ནས་འཁྱུད་པ་ཐོབ་ཏུ་རེ་བའི་ཚེ། སྲེད་ལྡན་བདག་ལ་ཕན་
པའི་ཕྱིར། རང་སྐལ་བ་དང་བསོད་ནམས་ལས་སུ་རུང་བ་ཡིས། དེའི་ཡིད་
དབང་མེད་དུ་དགའ་བ་སྐྱེད་པར་བྱེད་པའི་འབྲུག་སྒྲ་སྙན་པོ་ཡིད་སྲུབས་ཀྱིས་
སྨོད་པ་བཞིན་དུ་གྲགས་པར་གྱུར་ཏོ་ཞེས། འབྲུག་གི་སྒྲས་དགའ་མ་ཆགས་པ་



288 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འཕེལ་བ་ལས་ཁེངས་པ་ཞི་ཞིང་། རྩེ་དགའི་བྱ་བ་ལ་འཇུག་ཏུ་འདོད་པའི་
གྲོགས་སུ་ཀུན་ཏུ་ཕན་པར་གྱུར་པས་ན། ཀུན་ཕན་གྱི་རྒྱན་ནོ། །
ཉི་ཤུ་རྩ་གཉིས་པ་རྒྱ་ཆེ་བའི་རྒྱན་ལ་གསུམ། མཚན་ཉིད། དཔེར་
བརྗོད། མཇུག་བསྡུ་བའོ། ། དང་པོ་ནི། བསམ་པ་འམ་ནི་འབྱོར་པ་ཡི། །
ཆེན་པོ་ཉིད་ནི་བླ་མེད་གང་། ། དེ་ནི་རྒྱ་ཆེ་ཞེས་པ་ཡི། ། རྒྱུན་དུ་མཁས་པ་
རྣམས་ཀྱིས་བརྗོད། ། བསམ་པ་རྒྱ་ཆེ་བའམ་བཟང་བ་དང་། འབྱོར་པ་རྒྱ་ཆེ་
བ་ཕུན་སུམ་ཚོགས་པ་སྟེ། གཉིས་ཀ་རྒྱ་ཆེ་བའི་མཚན་ཉིད་བླ་ན་མེད་པ་བརྗོད་
པར་བྱེད་པའི་ཚིག་སྦྱོར་གང་ཡིན་པ་དེ་ནི། རྒྱ་ཆེ་ཞེས་བྱ་བའི་རྒྱུན་དུ་མཁས་པ་
རྣམས་ཀྱིས་བརྗོད་དོ། ། །
གཉིས་པ་དཔེར་བརྗོད་ལ་གཉིས་ལས། དང་པོ་བསམ་པ་རྒྱ་ཆེ་བ་ནི།
རཱ་བ་ཎ་ཡི་མགོ་གཅོད་པའི། ། བྱ་བའི་ཁུར་ཡང་བཟོད་པ་གང་། རཱ་གླུའི་བུ་
དེས་བླ་མ་ཡི། ། བཀའ་ལས་འདའ་བར་ནུས་མ་གྱུར། ། འདི་ནི་ཁྱབ་འཇུག་
གི་འཇུག་པ་བཅུ་ལས། དགའ་བྱེད་རཱ་མ་ཎ་ནག་པ། ཞེས་རཱ་མ་ཎའི་སྔོན་བྱུང་
གི་གཏམ་དང་སྦྱར་ལ། དེ་ཡང་ཇི་སྐད་དུ་སྦྱར་བ་ན། རཱ་བ་ཎ་སྟེ་སྒྲ་སྒྲོགས་ཀྱི་
བུ་ཞེས་བྱ་བ་ལང་ཀའི་རྒྱལ་པོའོ། དེས་ལྷ་དབང་ཕྱུག་ཆེན་པོ་ཡུན་རིང་དུ་
བསྒྲུབས་ཀྱང་། འབྲས་བུ་མ་སྐྱེད་ནས་དེ་གཟིར་བའི་ཕྱིར་རང་གི་མགོ་བོ་བཅུ་
པོ་རེ་རེ་ནས་བཅད་དེ་སྦྱིན་སྲེག་གི་རྫས་སུ་བྱིན་ནས་མགྲིན་པ་ལྷག་མ་ཙམ་དུ་
བྱས་པ་ན། མགྲིན་བཅུ་པ་ཞེས་མིང་ཡང་དེར་གདགས་སོ། ། ཚུལ་དེ་བདེ་
འབྱུང་གིས་མཐོང་སྟེ། ཨུ་མ་ལ་ཁྱོད་སོང་ལ་དངོས་གྲུབ་བྱིན་ཅིག་ཅེའོ། །
དེས་སོང་སྟེ་ཅི་འདོད་སྦྱིན་པར་ཁས་བླངས་པས་ན། ང་བུད་མེད་ལས་དངོས་
གྲུབ་མི་འདོད་ལོ་ཟེར། དེ་ལ་ཨུམ་ཁྲོས་ཏེ། མ་འོངས་པ་ན་ཁྱོད་ཀྱི་རྒྱལ་སྲིད་
བུད་མེད་ཀྱིས་འཇོམས་པར་གྱུར་ཅིག་ཅེས་བརྗོད་ནས་སོང་ངོ་། ། ལྷ་ཆེན་གྱིས་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 289
བུ་བར་པ་སྤྲེའུའི་ གདོང་ཅན་བཏང་སྟེ། ཅི་འདོད་དྲིས་པས་ང་སྤྲེའུ་ལས་
དངོས་གྲུབ་མི་འདོད་ཟེར་བས། དེ་ཁྲོས་ཏེ་མ་འོངས་པ་ན་ཁྱོད་ཀྱི་རྒྱལ་སྲིད་
སྤྲེའུས་ཉམས་པར་གྱུར་ཅིག་བརྗོད་ནས་སོང་ངོ་། དེ་ནས་ཡང་དབང་ཕྱུག་
རང་འོངས་ཏེ། དངོས་གྲུབ་གང་འདོད་ལོངས་ཞེས་པ་ན་དེའི་འདོད་པ་མཐོང་
ནས། མགོ་བོ་དང་ལྡན་པར་བྱིན་གྱི་བརླབས་ཏེ་དབུས་ཀྱི་རྟ་མགོ་མ་བཅད་ཀྱི་
བར་དུ་མི་འཆི་བའི་དངོས་གྲུབ་བྱིན་ཞིང་། ས་གསུམ་ལས་རྣམ་པར་རྒྱལ་བ་
ཆེན་པོ་ལོན་ནས། སྟོབས་དང་དཔུང་ཆེན་པོས་བསྙེམས་པ། རྫུ་འཕྲུལ་གྱི་
མཐུ་ཆེན་པོ་དང་ལྡན་པའི་གདུག་པ་ཅན་དེ་ལྟ་བུའི་མགོ་བོ་གཅོད་པའི་བྱ་བ་
ཤིན་ཏུ་བསྒྲུབ་དཀའ་བའི་ཁུར་ཡང་བཟོད་པར་ནུས་ན། གཞན་རྣམས་ལ་ལྟ་
སྨོས་ཀྱང་ཅི་དགོས་ཤིང་། མཚུངས་པ་མེད་པའི་སྙིང་སྟོབས་དང་སྒྱུ་རྩལ་དང་
བརྟུལ་ཕོད་པ་དང་དཔའ་བ་ཡང་དག་པར་ཐོབ་པ་གང་ཡིན་པ། རྒྱལ་པོ་རཱ་གླུ་
སྟེ་ཤིང་རྟ་བཅུ་པའི་བུ་རཱ་མ་ཎའམ་དགའ་བྱེད་ཅེས་བྱ་བ་དེས་ལྷག་པའི་བསམ་
པ་རྒྱ་ཆེ་ལུགས་ཅི་ལྟར་བྱས་ན། སྔོན་དུ་རྒྱལ་པོ་ཤིང་རྟ་བཅུ་པ་དེ། སུམ་ཅུ་རྩ་
གསུམ་པ་དང་ལྷ་མ་ཡིན་གཡུལ་འགྱེད་པར་ཕྱིན་ཏེ། ལུས་ལ་ལྷ་མ་ཡིན་གྱི་
མཚོན་གྱི་ཟུག་རྔུ་མང་པོས་ཟུག་པ་དང་། གྲོང་ཁྱེར་འཐབ་པ་མེད་པར་ཕྱིན་
ནས། རང་གི་ཆུང་མ་ཀཻ་ཀེ་ཡ་ཞེས་བྱ་བས་བསྙེན་བཀུར་བྱས་པས་གསོས་པར་
གྱུར་པ་ལ། མཆོག་སྦྱིན་པར་བྱས་སོ། ། དེ་ནས་དུས་ནམ་ཞིག་གི་ཚེ། ཕས་
དགའ་བྱེད་རྒྱལ་སྲིད་ལ་དབང་བསྐུར་བར་བརྩམས་པ་ན། ཀེ་ཀེ་ཡས་སྨྲས་པ།
ལྷས་བདག་ལ་མཆོག་སྩོལ་བར་དམ་བཅས་པ་ལེགས་ཀྱི། དེས་ན་དགའ་བྱེད་
ལོ་བཅུ་གཉིས་ཀྱི་བར་དུ་ནགས་སུ་བསྐྱོད་ལ། བདག་གི་བུ་བྷ་ར་ཏ་རྒྱལ་སྲིད་ལ་
དབང་བསྐུར་བར་གསོལ་ཞེས་སྨྲས་པ་དང་། དེར་རྒྱལ་པོས་སྔར་མཆོག་སྦྱིན་
པར་ཁས་བླངས་པ་ལས། ཇི་ལྟར་འདོད་པ་བསྐང་བའི་སླད་དུ་མོའི་བུ་བྷ་ར་ཏ་



290_
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
རྒྱལ་སྲིད་ལ་བཞག་ནས། ཁྱོད་སི་ཏཱ་དང་བཅས་པ་རེ་ཞིག་ནགས་སུ་སོང་ཞིག་
ཅེས་པ། བླ་མ་སྟེ་ཡབ་རྒྱལ་པོས་བཀའ་བསྒོ་བ་ན། ནུ་བོས་རྒྱལ་སྲིད་སྐྱོང་བ་
ལ་ཕྲག་མི་དོག་པར། བཀའ་དེ་ལས་འདའ་བར་ནུས་པ་མ་ཡིན་པའི་ཅི་གསུང་
དང་དུ་བླང་བ་ནི། བསམ་པ་ཤིན་ཏུ་རྒྱ་ཆེ་བས། བསམ་པ་རྒྱ་ཆེའི་རྒྱན་
ནོ། ། དེ་བཞིན་དུ་གཙུག་ན་ནོར་བུའི་རྟོགས་པ་བརྗོད་པར། དཔའ་བོ་གླང་
ཆེན་སེང་གེ་དེས། ། དགྲ་ནི་རྣམ་འཇོམས་ནུས་གྱུར་ཀྱང་། ། སྐྱེ་བོ་འཛད་
པས་འཇིགས་ཤིང་འཁྲུགས། ། སྙིང་རྗེ་ལས་ནི་ཡང་དག་བསམ། ། ཞེས་
སོ། །
གཉིས་པ་འབྱོར་པ་རྒྱ་ཆེ་བའི་རྒྱུན་ནི། རིན་ཆེན་རྩིག་པ་ལ་འཕོས་
པའི། ། གཟུགས་བརྙན་བརྒྱ་ཡིས་བསྐོར་གྱུར་པ། ། ལངྐའི་དབང་ཕྱུག་དེ་ཁོ་
ན། ། ཨཉྫ་ན་བུས་དཀའ་བས་ཤེས། ། འདི་ཡང་རཱ་མ་ཎའི་སྔོན་བྱུང་གི་
གཏམ་རྒྱུད་དང་སྦྱར་ཏེ། དང་པོ་སྲིན་པོའི་ཡུལ་དུ་བུ་མོ་མཚར་སྡུག་ཕུལ་དུ་
བྱུང་བ་ཞིག་སྐྱེས་པ། ཡུལ་དེར་བཞག་ན་ལང་ཀའི་གྲོང་ཁྱེར་བརླག་པར་
འགྱུར་པའི་མཚན་མ་ངན་པ་ཤར་བས། ཟངས་ཀྱི་སྒྲོམ་བུར་བཅུག་ནས་ཆུ་བོ་
ལ་བསྐྱུར་བ་འཛམ་བུའི་གླིང་དུ་ཞིང་ཆུ་དྲངས་པའི་རོལ་ནང་དུ་ཁྱེར་བྱུང་བ།
ཞིང་པ་རྣམས་ཀྱིས་ཁ་ཕྱེས་ནས་བལྟས་པའི་ཚེ། བུ་མོ་ཁྱད་པར་ཅན་ཞིག་
འདུག་པ་དེ། འཛམ་བུ་གླིང་གི་རྒྱལ་པོ་རཱ་མ་ཎའི་བཙུན་མོར་ཕུལ་བས་མཉེས་
ཤིང་བྱ་དགའ་ཆེན་པོ་བྱིན་ལ། དེ་ཞིང་པ་རྣམས་ཀྱི་རོལ་ནང་ནས་རྙེད་པས་ན།
རོལ་རྙེད་མའམ། སི་ཏཱ་ཞེས་པ་རྒྱལ་པོ་དང་ལྷན་ཅིག་ཏུ་རྩེ་དགའ་ལ་རོལ་ཞིང་
ནགས་ནང་ན་གནས་པའི་དུས་རེ་ཞིག་གི་ཚེ། སྲིན་པོའི་རྒྱལ་པོ་དེས་འཛམ་བུ་
གླིང་ན་བུ་མོ་སུ་མཛེས་བརྟགས་པ་ལས། སི་ཏཱ་དེ་ཉིད་མཛེས་པར་མཐོང་ནས་
དེ་ལེན་པར་མངོན་འགྲོར། སྲིན་མོ་སླུ་བྱེད་མས། རྒྱལ་པོ་ཕྱོགས་གཞན་དུ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། _291
འདྲིད་པའི་རི་དྭགས་རིན་པོ་ཆེའི་ལྤགས་པའི་མདོག་ཅན་ཞིག་སྤྲུལ་པ། རཱ་མ་
ཎས་བཟུང་བར་འདོད་དེ་ཆས་པའི་དུས། སི་ཏཱ་ལ་ཁྱོད་ང་མ་སླེབས་པར་འོད་
ཀྱི་ར་བས་བསྐོར་བ་འདི་ལས་འདས་ནས་འགྲོ་བར་མི་བྱ་ཡི། གལ་ཏེ་སོང་བ་ན་
ཚེའི་དུས་བྱེད་པར་གྱུར་ཅིག་ཅེས་བརྗོད་ནས། རྒྱ་མཚོའི་མཐར་ཐུག་པར་
འདེད་དུ་ཕྱིན་ཤུལ། ལྷ་མོ་དང་། སྤྲེའུའི་གདོང་ཅན་གྱི་དམོད་པ་དུས་སུ་ལྷུང་
བར་ཉེ་བ་ལས། དང་པོ་ཆུ་ལ་བསྐྱུར་བའི་བུ་མོ་དེ་ཡིན་པར་མ་ཤེས་པས།
སྲིན་པོའི་དབང་ཕྱུག་རྭ་བ་ཎ་བྲམ་ཟེའི་གཟུགས་སུ་སྤྲུལ་ཏེ། རང་གི་སྲོག་དང་
བྲལ་བའི་ཉེར་ལེན་དུ་སི་ཏཱ་བླང་བར་བརྩམས་པ་ན། རྒྱལ་པོའི་བདེན་ཚིག་
གྲུབ་པའི་བཀའ་ལས་འདའ་བར་འགྲོ་མ་འདོད་པའི་ཚེ། རྫུ་འཕྲུལ་གྱིས་སི་ཏཱ།
འོད་ཀྱི་ར་བའི་ཁོངས་ཀྱི་ས་གཞི་དང་བཅས་པ་ཁྱེར་ཏེ་སྲིན་ཡུལ་དུ་དེངས་
སོ། ། རྒྱལ་པོས་རི་དྭགས་དེ་ཅི་ཙམ་བདས་ཀྱང་། ཟིན་པར་མ་གྱུར་པས།
མིག་སྒྱུ་ཡིན་པར་རྟོགས་ནས་སླར་ལོག་སྟེ་འོངས་པ་ན། སི་ཏཱ་ས་གཞི་དང་
བཅས་པ་འབོད་སྒྲོགས་ཀྱིས་ཁྱེར་བར་རིག་པས། ཕྱིར་རྗེས་བཅད་ནས་ཕྱིན་
པས་རི་ཞིག་ན། ཆུ་བོ་དྲོན་མོ་མདོག་ཁམ་སྐྱ་བ། དྲི་ང་ཞིང་། རླངས་པ་ན་
བུན་ལྟར་འཚུབས་པ་ཞིག་དང་འཕྲད་པ་ག་ནས་འབབ་པའི་ལྟར་ཕྱིན་པས།
ལུང་པ་དེའི་ཕུ་ན་སྤྲེའུའི་རྒྱལ་པོ་འབབ་ལེ་དང་མགྲིན་བཟང་ཞེས་བྱ་བ་འཐབ་
པའི་རྡུལ་གྱི་ཚོགས་ཞིག་ཏུ་འདྲིལ་བའི་ཆུ་རྒྱུན་ཡིན་པར་ངེས་ལ། དེ་གཉིས་
ངལ་གསོ་བའི་སྐབས་ཤིག་ན། མགྲིན་བཟང་ཚུར་བྱུང་བ་ལ། ཁྱོད་གཉིས་རྒྱུ་
ཅི་ལ་འཐབ་དྲིས་པས། དེ་ན་རེ་སྤྲེའུའི་རྒྱལ་སྲིད་སུས་བྱེད་པ་མ་འཆམ་པར་
རྩོད་པ་ཡིན། ད་ཉི་མ་གསུམ་འཐབས་ཏེ། ཁོ་རྒྱལ་འགྲོ་བ་འདྲ་སྨྲའོ། ། དེ་
ལ་རྒྱལ་པོས་རོགས་བྱ་བར་ཁས་བླངས་པའི་ཉི་མ་དང་པོའི་ལྟད་མོར་གཡེང་བ་
དང་། གཉིས་པ་འདྲ་བས་དབྱེ་མ་ཕྱེད་པས་མདའ་འཕེན་ངོ་མ་ཤེས་སོ། །



292 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གསུམ་པ་ལ་མ་འཁྲུལ་བའི་བརྡར་དཔྲལ་བ་ལ་མེ་ལོང་བཏགས་ཏེ་འཐབས་པ་ན།
རྒྱལ་པོས་མདའ་འཕངས་པ་སྟེ་སྤྲེའུ་འབབ་ལེ་བསད་ནས། མགྲིན་བཟང་གིས་
སྤྲེའུའི་རྒྱལ་སྲིད་ཐོབ་པར་བྱས་ཏེ། རྒྱལ་པོས་ཅི་འདོད་པ་བསྒྲུབ་པར་ཁས་
བླངས་སོ། ། དེ་ལྟ་ན། ཁོ་བོའི་བཙུན་མོ་སི་ཏཱ། སྲིན་པོས་ཁྱེར་བ་ལོངས་
ཤིག་བྱས་པས། བདག་ལ་བློན་པོ་ཁྱད་པར་ཅན་ཧ་ནུ་མནྡྲ་ཞེས་པ་ཡོད་ཀྱི་དེ་
དང་འགྲོ་བར་འོ་སྐོལ་གཉིས་ཐབས་ཅིག་ཏུ་གཤེགས་པར་བྱའོ། ། ཞེས་ཕྱིན་པ་
ན། རི་ཀླུང་ ཐམས་ ཅད་ སྤྲེའུས་ གང་བའི་ ཁྲོད་ན། ཚུལ་སྟོན་ཕྱོགས་མ་
གཏོགས་ལྷ་དབང་ཕྱུག་གི་བུ་བར་པ་སྤྲེའུའི་གདོང་ཅན་ཡིན་པར་གྲགས་པ།
སྤྲེའུ་རིད་པ་མིག་གསུམ་ཡོད་པ་ཞིག་འདུག་པ་ལ། སྔར་གྱི་ལོ་རྒྱུས་བསྙད་ནས།
རྒྱལ་པོའི་དྲིན་ལན་བསབ་ཕྱིར། སི་ཏཱ་འགུགས་པའི་ཐབས་ཅི་ཡོད་བྱས་པ་ན།
ཡུད་ཙམ་བསམ་པས། དེ་བསྒྲུབ་པའི་གནས་ལུགས་བརྟག་པར། མཆོངས་པ་
གཅིག་བྱས་པ་ཁ་ཐལ་ཏེ་རང་གི་ཞང་པོ་རླུང་ལྷའི་རྒྱལ་ཁམས་སུ་སླེབ་བོ། ། དེ་
ནས་ཕྱིར་མཆོངས་གཅིག་བྱས་ལང་ཀར་སོན་ཏེ་བལྟས་པས། སི་ཏཱ་ས་གཞི་
དང་བཅས་པ་བཟའ་ཤིང་གི་ར་བ་ན་བཙོན་དུ་འདུག་པ་མཐོང་ངོ་། ། དེའི་རྒྱུ་
དྲིས་པས། འདིས་བདག་ཅག་གི་རྒྱལ་པོ་ལ་མ་དད་པས་བཙོན་དུ་བྱས་སོ། །
ཟེར་རོ། ། དེ་ནས་སི་ཏཱའི་རྩར་སོང་ལ། ང་རྒྱལ་པོ་རཱ་མ་ཎས་བཏང་བ་ཡིན།
ཁྱོད་འཛམ་བུ་གླིང་དུ་དོང་བྱས་པས། མོ་ན་རེ་ཡིད་ཆེས་པར་མ་གྱུར་པས་ངེས་
པ་བཤད་དུ་མི་རུང་ཅེས་སོ། ། ལག་རྟགས་སུ་རྒྱལ་པོའི་སོར་གདུབ་བསྟན་པས།
ངས་འབྲོས་ཅི་ལ་ཐུབ། སྔར་ཡང་སྲིན་པོས་དོར་ཐབས་ཀྱིས་འཕྲོག་པ་ཡིན་
མོད། སྟོབས་ནུས་ཡོད་ན་དེ་ལུགས་བྱ་བ་རིགས་སོ། ། ཞེས་པའི་ངག་འཕྲིན་
ཁྱེར་ཏེ། མཆོངས་གཅིག་གིས་རཱ་མ་ཎའི་མདུན་སར་ཕྱིན་ལ། རྒྱུ་མཚན་
གསོལ་བས། རྒྱལ་པོས་དེ་མ་ཐག་སྤྲེའུའི་དམག་ཚོགས་བསྡུས་ནས་ཆུ་གཏེར་གྱི་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ།
293
-
-
--
འགྲམ་དུ་སོང་སྟེ། དྲང་སྲོང་ཆེན་པོ་གྲོག་མཁར་བ་ལ། རྒྱ་མཚོར་སྲོག་ཆགས་
ཀྱི་རིགས་ཅི་འདྲ་ཡོད་དྲིས་པས། དཔག་ཚད་བརྒྱའི་ཞིང་དང་ལྡན་པ་ས་ཏི་མི་
ཞེས་པའི་ཆུ་སྲིན་ཉ་མིད་ཡོད་ལ། དེ་ཡང་མིད་ནུས་པ་དང་། དེ་ཉིད་ཀྱང་
མིད་པར་བྱེད་པ་ལ་སོགས་པ་གདུག་པའི་སེམས་ཅན་དུ་མ་ཞིག་ཡོད་ཅེས་
སོ། ། དེ་ནས་རྒྱ་མཚོ་ལ་སྤྲེལ་དམག་རྣམས་ལག་སྦྲེལ་བས་ཟམ་པ་བྱས་ཏེ་སོང་
བན། སྲིན་པོའི་ཕོ་བྲང་རིན་པོ་ཆེ་སྣ་ཚོགས་ལས་གྲུབ་པའི་རྩིག་ངོས་མེ་ལོང་
ལྟར་དྭངས་ཤིང་ཐོགས་པ་མེད་པ་ལ། འཕོས་པའི་སྲིན་པོའི་རྒྱལ་པོ་མགྲིན་པ་
བཅུ་པའི་གཟུགས་བརྙན་བརྒྱ་ཕྲག་དུ་མས་ཁོར་ཡུག་ཏུ་བསྐོར་བར་གྱུར་པ་ཉིད་
མཐོང་བས། དངོས་དང་གཟུགས་བརྙན་གང་ཡིན་མ་ཕྱེད་པའི་ཚེ། ལང་ཀའི་
དབང་ཕྱུག་རྭ་བ་ཎ་དེ་ཁོ་ན་ཉིད་དེ་ངོ་བོ་གདོན་མི་ཟ་བར་ཡིན་པས། ཨཉྫ་
ནའི་བུ་སྤྲེའུ་ཧ་ལུ་མནྡྲ་ཞེས་བྱ་བ་རྫུ་འཕྲུལ་གྱི་སྟོབས་དང་རྩལ་ཤུགས་ཆེ་ཤིང་།
གནས་ལུགས་ཕྱིན་ཅི་མ་ལོག་པར་ཤེས་པའི་རི་མོ་རྣམ་པར་བཀྲ་བ་དེས་ལེགས་
པར་བརྟགས་ཤིང་དཀའ་བ་སྤྱད་པར་བྱས་ནས་ཤེས་ཏེ། དམིགས་སུ་བསྟན་ལ་
དེ་འཆིང་བྱེད་ཀྱི་གནད་གསང་སྔར་རྒྱུས་ཀྱི་བསྙད་པ་ལས། རྒྱལ་པོ་རཱ་མ་ཎས་
མདའ་བརྒྱབ་ཚད་ཕོག་པ་ལ་སོགས་པ་དམ་བཅའ་གསུམ་དང་ལྡན་པའི་མདེའུ་
སྟ་ཁ་ཅན་འཕངས་ནས་དེའི་རྟ་མགོ་བཅད་དེ་བསད་དོ། ། དེར་མ་ཟད་རཱ་མ་
ཎས་སྲིན་པོ་བྱེ་བ་དཔག་མེད་གསོད་པའི་སྡིག་པ་དེ་སྦྱང་བར་བྱ་བའི་ཕྱིར།
རྩོད་དུས་སུ་འཇིག་རྟེན་འདི་ཁྱབ་འཇུག་སངས་རྒྱས་ཀྱི་གཟུགས་སུ་འབྱུང་བར་
འགྱུར་རོ་ཞེས་འཇིག་རྟེན་པ་དག་སྒྲོགས་སོ། ། དེ་ནས་སྤྲེའུ་ཧ་ལུ་མཉྫས།
སྲིན་པོའི་བཟའ་ཤིང་གི་ར་བར་ཕྱིན་ཏེ། འབྲས་བུ་དུད་པའི་ལྗོན་པ་སྣ་ཚོགས་
པ་རྩེ་མོ་ས་ལ་བཙུགས་ཏེ་བཞག་པའི་སྐབས། སྲིན་པོ་ལྷག་མ་རྣམས་ཀྱིས་
མཐའ་བསྐོར་ཏེ་གསོད་པའི་སྦྱོར་བ་ལ་ཞུགས་པ་ན། དེ་ལས་ཐར་བ་སླར་ཡང་།



294 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གཡོ་སྒྱུའི་རིག་པ་ཆེ་བ་སྟོན་པའི་ཕྱིར། ཟིན་པ་སྐད་དུ་བྱས་ནས་འདི་ན་ཁྲིམས་
ཡོད་དམ་མེད་ན་ང་རང་གི་ཁྲིམས་ལུགས་གཉིས་པོ་བཞིན་གསོད་ཅེས་སོ། །
གཉིས་གང་ཡིན་ཟེར་བར། མའི་ལུགས་དང་ཕའི་ལུགས་སོ། ། མའི་ལུགས་
ཀྱིས་གསོད་ན་བང་མཛོད་དུ་ཆུག་ལ། བཟའ་ཞིམ་པར་རུང་ཚད་སྦྱིན་པས།
ང་མགྲིན་པ་འགག་ནས་འཆི་ལ། ཕའི་ལུགས་ཀྱིས་གསོད་ན་ངའི་མཇུག་མའི་
རྔ་མ་ལ། རས་ཏིལ་མར་གྱིས་སྦགས་པས་དཀྲིས་ནས་མེ་སྦར་བ་ཡིན་བྱས་པས།
ཕའི་ལུགས་བྱེད་པ་ལ་ཐམས་ཅད་མཐུན་ཏེ། དེ་ལྟར་བྱས་པའི་ཚེ། ངེད་སྤྲེའུ་
འཆི་བ་ཁྱེད་རྣམས་ཀྱིས་མཐོང་ན་ལྟས་ངན་པ་ཡིན་པས། རང་རང་གི་ཁྱིམ་དུ་
ཡིབས་ཅིག་བྱས་ཏེ། སྲིན་པོ་ལང་ཀ་པུ་རིའི་རྒྱལ་པོའི་ཁབ་དང་། གྲོང་ཁྱེར་
སུམ་བརྩེགས་ལ་ཕྱིའི་ལྕགས་རི་དང་བཅས་པ་མཇུག་མའི་མེས་བསྲེགས་ནས་
བརླག་པར་བྱས་ཤིང་། རྒྱལ་པོས་སུ་ཏཱ་སླར་ཐོབ་སྟེ་རང་གནས་སུ་འོངས་པ་
དང་། བྲོས་ཐར་བའི་སྲིན་པོ་འགའ་ཞིག་གིས། མགྲིན་བཅུའི་ནུ་བོ་ཀསྒྱུ་ཀརྨ་
ཞེས་པ་བསམ་གཏན་ལ་མཉམ་པར་བཞག་པའི་རྣ་བར་ཁྲོ་ཆུ་བླུགས་ནས་ཏིང་ངེ་
འཛིན་ལས་སད་པར་བྱས་ཏེ། ཕུ་བོ་རཱ་མ་ཎས་བསད་ཚུལ་ཇི་ལྟར་གྱུར་པ་རྒྱས་
པར་སྨྲས་པ་ན། སྣ་སྒོའི་རླུང་ནང་དུ་རྔུབ་པ་ཙམ་གྱིས། རྒྱལ་པོ་དང་ཧ་ལུ་
མནྡཱ་ཙམ་མ་གཏོགས། སི་ཏཱ་དང་སྤྲེལ་དམག་ཐམས་ཅད་ཀེང་རུས་སུ་སོང་
ངོ༌། ། དེ་ཙམ་གྱིས་ཀམྦྷ་ཀཎ་ཚིམས་ནས་ཡང་ཏིང་ངེ་འཛིན་ལ་བཞུགས་
སོ། ། དེར་རྒྱལ་པོས་ཧ་ལུ་མཉྫ་རི་བོ་གངས་ཅན་ན་སྨན་ལེན་དུ་མངགས་པ་ན།
སྨན་ནོར་རོ་སླར་བཏང་བ་ན་རི་བོ་གངས་ཅན་ཁྱེར་འོངས་ནས། ཁྱེད་རང་གི་
སྨན་འཚོལ་ཞིག་ཟེར་རོ། ། བཙལ་ནས་སྨན་གྱི་ནུས་པས་དེ་རྣམས་གསོས་རྗེས།
གངས་ཅན་ གྱི་རི་བོ་རང་ གནས་ སུ་ སྐྱོལ་ ཅིག་བྱས་ པས། ཚེགས་ཆེ་ཟེར།
འཕངས་པས་སྔར་ཤུལ་དུ་སོང་ནས་རི་མགོ་ཅུང་ཟད་ཡོ་བ་དང་། རི་དེའི་དུམ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། _295
བུ་ཞིག་ཚར་བ་དེ་ཏེ་སེ་ཡིན་ཞེས་དྲང་སྲོང་གྲོག་མཁར་བས་སྨྲའོ། ། དེ་ནས་
རྒྱལ་པོ་རཱ་མ་ཎ་སི་ཏཱ་དང་བཅས་པ་མེ་ཏོག་ཅན་ཞེས་བྱ་བ་རྒྱུ་བའི་གཞལ་ཡས་
ཁང་དུ་ཞུགས་ཏེ་བྷ་ར་ཏ་ལ་སོགས་པས་གསོལ་བ་བཏབ་ཅིང་མཆོད་པ་དང་།
གྲོང་ཁྱེར་འཐབ་པ་མེད་པར་སོང་སྟེ། སྲིད་པའི་བདེ་བ་ལ་རྣམ་པར་རོལ་པར་
གྱུར་སྐད། སྐབས་འདིར་བཤད་བྱ་ཁང་པའི་རྩིག་པའང་རིན་པོ་ཆེ་ལས་གྲུབ་
པའི་འབྱོར་པ་རྒྱ་ཆེ་བར་བསྟན་པས་ན། འབྱོར་པ་རྒྱ་ཆེའི་རྒྱན་ནོ། ། དེ་
བཞིན་དུ། ང་ལས་ནུའི་རྟོགས་པ་བརྗོད་པར། ནོར་བུའི་ཞལ་ཞལ་ཀ་པ་
ས། ། གང་དུ་ལྷ་ཡི་གཟུགས་བརྙན་གྱིས། ། ལྷ་ཡི་འཇིག་རྟེན་གཅིག་ཉིད་
ཀྱང་། ། ལྷ་ཡི་འཇིག་རྟེན་དུ་མ་འཛིན། ། ཁོ་བོས་མགོན་པོ་ཚེ་དཔག་མེད་ཀྱི་
ཡོན་ཏན་བརྗོད་པ་འཆི་བ་མེད་པའི་དོ་ཤལ་དུ། ཐམས་ཅད་རིན་པོ་ཆེ་ཉིད་
ལས་གྲུབ་པའི། ཁམས་ཉིད་ཀུན་ནས་དག་པ་རེ་མོས་སུ། ། སྙིང་ལ་ཞུགས་
ཚུལ་གཅིག་ལས་མཐའ་ཡས་གཟུགས། ། མངོན་སུམ་སྟོན་པའི་རྫུལ་འཕྲུལ་
གཟིགས་མོར་ཆེ། ། ཞེས་པ་ཡང་ངོ་། །
གསུམ་པ་དེ་དག་གི་མཇུག་བསྡུ་བ་ནི། སྔ་མར་བསམ་པའི་བདག་ཉིད་
ཚེ། ། འདིར་ནི་མངོན་པར་འབྱོར་པ་བརླིང་། ། རྒྱ་ཆེ་གཉིས་པོའི་འདི་དག་
ཀྱང་། ། རབ་ཏུ་གསལ་བར་མཚོན་པ་ཡིན། ། དེ་ཡང་དཔེར་བརྗོད་སྔ་མར་
རྒྱལ་པོ་རཱ་མ་ཎ་བསམ་པ་སེམས་ཀྱི་ཁྱོན་དོག་པ་མེད་པའི་བདག་ཉིད་ཀྱི་ཆེ་བ་
བསྟན་པ་ཡིན་ལ། དཔེར་བརྗོད་ཕྱི་མ་འདིར་ནི། ། སྲིན་པོའི་རྒྱལ་པོ་དེ་ལ་
མངོན་པར་འབྱོར་པ་གུ་རུ་ཞེས་པ་བརླིང་བ་དང་བླ་མ་ལ་འཇུག་པ་ལས། བླ་
ནའམགོང་ན་མེད་པ་སྟེ། ཁང་པ་རིན་པོ་ཆེའི་རང་བཞིན་ལས་གྲུབ་པ་ཕུན་
སུམ་ཚོགས་པའི་ཆེ་བ་བསྟན་པས་ན། དེ་ལྟ་བུའི་རྒྱ་ཆེའི་རྒྱུན་གཉིས་པོ་འདི་
དག་ཀྱང་གསལ་བར་རབ་ཏུ་མཚོན་བྱེད་ཀྱི་དཔེར་བརྗོད་ཟིན་པ་ཡིན་གྱི།



296
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གཞན་ཡང་རྟོགས་པར་བྱ་ཞེས་པའོ། ། འདིའི་གཏམ་རྒྱུད་ལྷ་ལས་ཕུལ་བྱུང་
དང་། ཁྱད་པར་འཕགས་བསྟོད་ཀྱི་རྒྱ་འགྲེལ། ས་སྐྱ་ལེགས་བཤད་ཀྱི་འགྲེལ་
པ་སོགས། བསྟན་བཅོས་ཁུངས་བཙུན་རྣམས་བཏུས་ཤིང་སྦྱར་བའི་ཚུལ་འདི་
ལ་འཁྲུལ་བ་མེད་ཅིང་། སྣར་ཐང་པ་སངྒྷ་ཤྲཱིས། འདི་དག་དང་མི་མཐུན་པའི
ལོ་རྒྱུས་མང་པོ་འདྲ་སྐབས་འདིར་སྣང་བ་དཔྱད་ཅིང་བརྟག་པར་བྱའོ། །
ཉི་ཤུ་རྩ་གསུམ་པ་བསྙོན་དོར་གྱི་རྒྱན་ལ་གསུམ། མཚན་ཉིད།
དཔེར་བརྗོད། དོན་བསྡུ་བའོ། ། དང་པོ་ནི། བསྙོན་དོར་དག་ནི་བསྙོན་
བྱས་ནས། ། དོན་གཞན་ཅུང་ཟད་སྟོན་པ་སྟེ། ། བསྙོན་དོར་གྱི་རྒྱན་དག་ནི།
བརྗོད་འདོད་དངོས་པོའི་ངོ་བོ་ལ་འདི་མིན་ནོ་ཞེས་བསྟོན་བཀྲི་བར་བྱས་ནས།
དེ་ལས་དོན་གཞན་ཆོས་དང་ཆོས་ཅན་གྱི་ངོ་བོ་ཅུང་ཟད་སྟོན་པར་བྱེད་པ་སྟེ།
གཉིས་པ་དཔེར་བརྗོད་ལ་གསུམ་ལས།
དང་པོ་ཆོས་ལ་བསྙོན་དོར་ནི། འདོད་པ་དག་ནི་མདའ་ལྔ་པ། ། མ་
ཡིན་སྒྲོ་ལྡན་སྟོང་ཕྲག་ཡོད། ། ཅེས་འཇིག་རྟེན་འདི་ན་འདོད་པའི་ལྷ་དག་ནི་
མདའ་ལྔ་པ་ཞེས་གྲགས་ཀྱང་། དེ་ལྟར་མ་ཡིན་གྱི་སྒྲོ་ལྡན་ཏེ་མདའ་སྟོང་ཕྲག་དུ་
མ་ཡོད་ལ། གལ་ཏེ་དེ་མེད་ན་སྲིད་པ་གསུམ་ལས་རྒྱལ་བར་མི་ནུས་སོ་ཞེས།
འདོད་ལྷའི་ཆོས་མདའ་ལྔ་ལ་བསྙོན་ནས། དེ་བས་མང་བའི་ཆོས་གཞན་སྟོན་
པས་ན། ཆོས་ལ་བསྙོན་དོར་གྱི་རྒྱན་ནོ། །
གཉིས་པ་ཡུལ་ལ་བསྙོན་དོར་ནི། ཙནྡན་ཟླ་འོད་དལ་བུ་ཡི། ། ལྷོ་
ཕྱོགས་དྲི་ཡི་བཞོན་པ་འདི། ། མེ་ཡི་རང་བཞིན་སྤྲོ་བ་སྟེ། ། གཞན་གྱི་ངོར་ནི་
བསིལ་ཞེས་གྲགས། ། ཙནྡན་དང་ཟླ་བའི་འོད་དང་དལ་བུ་ཡི་ལྡང་བའི་ལྷོ་
ཕྱོགས་མ་ལ་ཡའི་རླུང་དྲི་ཞིམ་པོའི་བཞོན་པར་གྱུར་པ་འདི་རྣམས་ནི། བདག་
ཚ་བས་གདུང་བ་མེའི་རང་བཞིན་མངོན་དུ་སྤྲོ་བ་བྱེད་པ་སྟེ། སྐྱེ་བོ་གཞན་གྱི་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 297
ངོར་བསིལ་ཞེས་གྲགས་པ་ནི་ཐོས་པ་ཙམ་དུ་ཟད་དོ་ཞེས་པའོ། ། དེའི་དོན་
བཤད་པ་ནི། འདོད་ལྡན་གྱིས་ནི་གཞན་ལ་དེ། ། བསིལ་བ་ཁས་བླངས་
བདག་ཉིད་ལ། ། ཚ་བ་ཉིད་དུ་རབ་བསྟན་ཕྱིར། ། འདི་ནི་ཡུལ་ལ་བསྙོན་
པའོ། ། འདོད་ལྡན་གྱིས་ནི། སྐྱེ་བོ་གཞན་སེམས་རྣལ་དུ་གནས་པའི་ཡུལ་ལ།
ཙནྡན་ལ་སོགས་པ་དེ་ཚ་གདུང་ཞི་བྱེད་བསིལ་བར་ཁས་བླངས་ལ། སྲེད་ལྡན་
བདག་ཉིད་ལ་ཚ་བའི་གདུང་བ་དྲག་ཏུ་སྐྱེད་པར་བྱེད་པ། མེའི་རང་བཞིན་
ཉིད་དུ་རབ་ཏུ་བསྟན་པའི་ཕྱིར། ངག་སྦྱོར་འདི་ནི་ཆགས་ཅན་གྱི་ཡུལ་འགའ་
ཞིག་ལ་ལྟོས་ནས་དངོས་པོའི་ངོ་བོ་ལ་བསྙོན་པས་ན། ཡུལ་ལ་བསྙོན་དོར་གྱི་
རྒྱན་ནོ། ། དེ་བཞིན་དུ། ས་པཎ་གྱི་རྣམ་ཐར་གྱི་སརྒ་བཅུ་གཉིས་པར། སྒྲིབ་
པའི་གཤེད་དུ་དབབ་པའི་བདེ་གཤེགས་ཀྱི། ། སྙིང་པོ་ཀུན་ལ་ཡོད་པར་མཐོང་
བས་སྒྲ། ། མ་ཡིན་ཆོས་ཀྱི་མིག་ནི་གྲངས་མེད་པ། ། སྦྱིན་པའི་ཕ་རོལ་ཉིད་དུ་
ཕྱིན་གྱུར་པ། ། ཞེས་པ་ཡང་ངོ། །
གསུམ་པ་རང་བཞིན་ལ་བསྙོན་པ་ནི། བདུད་རྩི་ཟགས་པའི་འོད་ཟེར་
ཅན། ། ཟླ་བ་ཞེས་པར་བདག་ཅག་འདོད། ། དོན་གྱི་བདག་ཉིད་འདི་ནི་
གཞན། ། དུག་ཟགས་ཟེར་དང་ལྡན་པ་ཉིད། ། བདུད་རྩི་ཟགས་པའི་འོད་
ཟེར་གྱི་བདག་ཉིད་ཅན། ཟླ་བ་འདི་ཡིན་ནོ་ཞེས་པར་བདག་ཅག་འཇིག་རྟེན་
པ་རྣམས་འདོད་མོད། དོན་གྱི་ན་སྲོག་འཕྲོག་པའི་བདག་ཉིད་ཟླ་བ་འདི་ནི་
བདུད་རྩི་ཟགས་པ་ལས་གཞན་པ། དུག་ཟགས་པའི་ཟེར་དང་ལྡན་པ་ཉིད་དོ་
ཞེས་པའོ། ། དེའི་དོན་བཤད་པ་ནི། ཅེས་པ་ཟླ་བའི་ཟླ་བ་ཉིད། ། བཟློག་
ནས་དོན་གཞན་བདག་ ཉིད་ནི། ། འདོད་ པས་ གཟིར་ བས་ བརྗོད་ པའི་
ཕྱིར། ། འདི་ནི་རང་བཞིན་བསྙོན་དོར་རོ། ། ཞེས་པ་གོང་དུ་དཔེར་བརྗོད་པ་
ཟླ་བའི་དངོས་པོ་རང་གི་བདུད་རྩི་ཟགས་པའི་རང་བཞིན་གྱི་ཟླ་བ་ཉིད་བཟློག་



298 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ནས་དོན་གཞན་སྲོག་འཕྲོག་པའི་བདག་ཉིད་དུག་གི་ངོ་བོ་འདོད་པས་གཟིར་བ་
ཟུག་རྡུ་བཟོད་གླགས་མེད་པའི་སྲེད་ལྡན་འགའ་ཞིག་གིས་བརྗོད་པའི་ཕྱིར།
ཚིག་སྦྱོར་འདི་ནི་ཟླ་བ་རང་གི་ངོ་བོ། བདུད་རྩི་ཟགས་པའི་རང་བཞིན་ཅན་ལ་
བསྙོན་པས་ན། རང་བཞིན་ལ་བསྙོན་དོར་གྱི་རྒྱན་དུ་འགྱུར་རོ། །
གསུམ་པ་དོན་བསྡུ་བ་ནི། བསྙོན་དོར་དེས་ནི་སྔར་ཉིད་དུ། ། དཔེར་
བརྗོད་རྣམས་ལ་རབ་བསྟན་ནོ། ། འདི་ཡི་བསྙོན་དོར་དབྱེ་བ་རྣམས། །
མཚོན་བྱ་དག་ལ་རྒྱ་ཆེར་མཚོན། ། དེ་ལྟར་བསྙོན་དོར་གྱི་དཔེའི་བྱེ་བྲག་ནི་
སྔར་ཉིད་དམ་གོང་དུ། ཆོས་ལ་བསྙོན་པ་ལ་སོགས་པ་དཔེར་བརྗོད་པ་གསུམ་
དུ་བསྡུས་པ་རྣམས་ལ་རབ་ཏུ་བསྟན་ཟིན་ཏོ། ། འདི་ཡི་བསྙོན་དོར་གྱི་དབྱེ་བ་
དུ་མ་རྣམས་མཚོན་པ་བྱ་བ་དག་ལ། འགྲེལ་གཞི་སྔ་མ་ཐམས་ཅད་ལ་ཁྱབ་པའི་
བསྙོན་དོར་དང་། རྒྱུ་ལ་བསྙོན་དོར་དང་། སྙན་པར་སྨྲ་བའི་བསྙོན་དོར་
རྣམས་འབྱུང་བར་བསྟན་ལ། དེར་མ་ཟད། རང་བཞིན་བརྗོད་པ་མ་གཏོགས་
པ། དོན་རྒྱན་ཐམས་ཅད་ལ་བསྙོན་དོར་སྦྱར་དུ་རུང་བ་སོགས་རྒྱ་ཆེར་མཚོན་
ནས་རྟོགས་པར་བྱེད་དགོས་སོ་ཞེས་འདོམས་པའོ། ། འདི་ལ་དཔང་ལོས། ཟླ་
བ་ལ་ནི་ཁྱོད་གདོང་དང་། ། འགྲན་པའི་ནུས་པ་ནམ་ཡང་མེད། ། ཅེས་
དགག་པའི་དཔེ་ལ་ངོས་བཟུང་བ། དེ་ནི་འཐད་པ་མ་ཡིན་ཏེ། དེ་ཡིན་ན་
དགག་པ་བརྗོད་པའི་འགོག་རྒྱན་ཐམས་ཅད་ཅད་བསྙོན་དོར་ཡིན་པར་ཁས་
ལེན་དགོས་པའི་སྐྱོན་དང་། སྣར་ཐང་པ་སངྒྷ་ཤྲཱིས་འགྱུར་བཅོས། གཟུགས་
ཅན་བསྙོན་དོར་སྔར་ཉིད་དུ། གཟུགས་ཅན་རྣམས་ལ་རབ་བསྟན་ཏོ། ། ཞེས་
པའང་མི་རིགས་ཏེ། རྒྱ་དཔེ་ལ་ཨུ་པ་མཱ་ཞེས་པ་དཔེའི་སྐད་དོད་གཟུགས་ཅན་
དུ་བསྒྱུར་དུ་མེད་ལ། གལ་ཏེ་སྐབས་འདིར་གཟུགས་ཅན་གྱི་བསྙོན་དོར་ངེས་
པར་བསྟན་འདོད་ནའང་། བཤད་བྱ་བསྙོན་དོར་དངོས་བོར་ནས། གཟུགས་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། _299
ཅན་བསྙོན་དོར་གྱི་རྗེས་སུ་དཔག་པས། བརྗོད་དོན་རྒྱ་ཆེར་མཚོན་ནུས་པའི་
སྒྲུབ་བྱེད་ཡ་མ་བརླ་རུ་སོང་མོད། དེ་བས་སྐབས་འདིར་གཞུང་ཚིག་གི་འགྱུར་
སྔ་མ་ཅུང་ཟད་ནོར་བར་མངོན་པས། གོང་བཞིན་དུ་བསྒྱུར་ན་འབྲེལ་ཞིང་
ལེགས་སོ། ། །
ཉི་ཤུ་རྩ་བཞི་པ་སྦྱར་བའི་རྒྱན་ལ་གཉིས། མཚན་ཉིད་སྤྱིར་བསྟན་
པ་དང་། དཔེར་བརྗོད་སྒོས་ཀྱིས་བཤད་པའོ། ། དང་པོ་ནི། སྦྱར་བ་
གཟུགས་གཅིག་ལྡན་པའི་ཚིག ། དུ་མའི་དོན་ཅན་ཉིད་དུ་འདོད། ། སྦྱར་བ་
ནི་གང་བརྗོད་པར་བྱ་བ་རྗོད་བྱེད་སྒྲའི་རང་བཞིན་གྱི་གཟུགས་མཚུངས་པ་
གཅིག་དང་ལྡན་པའི་ཚིག་གང་ཞིག་རྣམ་པ་གཉིས་ལ་སོགས་པ་དུ་མའི་དོན་ཅན་
ཉིད་དུ་འདོད་དོ། ། གཉིས་པ་དཔེར་བརྗོད་ལ་གཉིས། གཉིས་སུ་བསྡུས་པ།
བདུན་དུ་དབྱེ་བའོ། དང་པོ་ལ། དབྱེ་བས་མདོར་བསྟན་པ་དང་། དཔེར་
བརྗོད་རྒྱས་པར་བཤད་པ་གཉིས། དང་པོ་ནི། དེ་ཚིག་ ཐ་དད་མིན་པ་
དང་། ། ཐ་དད་ཚིག་འདྲ་རྣམ་པ་གཉིས། ། དེ་ཡང་སོ་སོར་སྟོན་པའི་དཔེ་
གཉིས་ཀ་ལ་ཚིག་ཐ་དད་མིན་པ་སྟེ་གཅིག་པ་དང་། ཐ་དད་པའི་ཚིག་རྗོད་བྱེད་
ཀྱི་སྒྲ་ཙམ་དུ་འདྲ་བ་སྟེ། རིགས་ཀྱི་རྣམ་པ་གཉིས་སུ་དབྱེ་བའོ། ། །
གཉིས་པ་དཔེར་བརྗོད་རྒྱས་པར་བཤད་པ་ལ་གཉིས་ལས། དང་པོ་
ཚིག་ཐ་དད་མིན་པའི་སྦྱར་བ་ནི། ཨུ་ད་ཡ་གནས་མཛེས་པ་ཅན། ། དཀྱིལ་
འཁོར་ལ་ཆགས་རྒྱལ་པོ་འདི། ། ཚིགས་དུ་ཀ་རཿ འཇིག་རྟེན་གྱི། ། ཡིད་ནི་རབ་
ཏུ་འཕྲོག་པར་བྱེད། ། དེ་ཡང་ཨུ་ད་ཡ་ཞེས་པ། འཆར་བ་འབྱུང་བ་དར་བ་
རྒྱས་པ་རྣམས་ལ་འཇུག་པ་ལས། རྒྱལ་པོ་དར་བའི་རྒྱལ་སྲིད་ལ་གནས་པའི་
མཛེས་པ་ཅན་དང་། ཟླ་བ་འཆར་བ་ལ་གནས་པའི་མཛེས་པ་ཅན་དང་།
དཀྱིལ་འཁོར་ལ་ཆགས་ཞེས་པ། རྒྱལ་པོ་མིའི་དཀྱིལ་འཁོར་ལ་ཆགས་པས་རྗེས་



300
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
སུ་འཛིན་པ་དང་། ཟླ་བ་ཉ་གང་བའི་དཀྱིལ་འཁོར་ལ་ཆགས་པ་རྣམས་དང་།
རྒྱལ་པོ་འདི་ཞེས་པ་མིའི་རྒྱལ་པོ་དང་། གཉིས་སྐྱེས་རྒྱལ་པོའོ། ། ཚིགས་དུ་ཀ་
རཿ ཞེས་པ་འཇམ་པའི་དཔྱ་སྟེ་དང་། འཇམ་པའི་འོད་ལ་འཇུག་པ་ལས།
རྒྱལ་པོ་འཇམ་པའི་དཔྱ་སྟེ་མི་རྩུབ་པའི་ཁྲལ་འཚམ་པ་དང་། འཇམ་པའི་འོད་
དེས་མི་གདུང་བའོ། ། དེ་གཉིས་འཇིག་རྟེན་པ་རྣམས་ཀྱི་ཡིད་འཕྲོག་ཅིང་
དགའ་བར་བྱེད་དོ། ། དེའི་དོན་གཉིས་ཀ་ཚིག་གཅིག་ཁོ་ན་ཉིད་དུ་ཡོད་པས་
ན། ཚིག་ཐ་དད་མིན་པའི་སྦྱར་རྒྱུན་ནོ། ། བོད་དུ་སྐད་ཀྱི་རང་བཞིན་ལས་མ་
གྲུབ་པས་སྦྱར་རྒྱན་སྦྱོར་དཀའ་བའི་གནས་སུ་གྱུར་པ་ལ་རྣམ་གསལ་གྱི་དཔེ་རེ་
བྱས་ན་ཅི་མ་རུང་སྙམ་པ་ལ། དཔེར་བརྗོད་དང་པོ་དང་འབྲེལ་བ་ནི། འཆི་
མེད་རྟག་པའི་རོ་ལྡན་པ། ། འཇིག་རྟེན་འདི་ནི་བདེ་འབྱུང་ཐོད། ། འགྲོ་བའི་
དོན་དུ་སྲིད་པ་ཡི། ། ལམ་གསུམ་བགྲོད་ལ་ངལ་མེད་རྒྱལ། ། ཞེས་པ་སངས་
རྒྱས་དང་ཆུ་བོ་གངྒཱ་ལ་སྦྱར་བ་འདི་ལྟ་བུ་ཡང་ངོ༌། །
གཉིས་པ་ཐ་དད་ཚིག་འདྲའི་སྦྱར་བ་ནི། རྒྱལ་རིགས་ལམ་ལ་མི་གནས་
པ། ། རྒྱལ་པོ་སྐྱོན་གྱི་འབྱུང་གནས་དང་། ། བསྡོངས་ནས་སྐྱོན་མང་དག་གིས་
བདག ། དགའ་མེད་འདི་ལྟར་ཅིས་མ་མནར། ། རྒྱལ་རིགས་ཀྱི་ལམ་འདི་
སྔོན་གྱི་རྒྱལ་པོ་རིག་པའི་གཙུག་ལག་ལ་མཁས་ཤིང་དགེ་བ་བཅུས་བསྒྲུབ་པའི་
ལུགས་བཟང་པོ་རྨ་མེད་པའི་སྒོ་ནས་མངའ་འབངས་བདེ་བར་སྐྱོང་བའི་བྱ་བ་ལ་
སྤྱོད་པ་དེ་ཡིན་ལ། དེ་ལ་མི་གནས་པ་སྟེ། དེ་དག་བོར་ནས་མི་དགེ་བ་བཅུ་ལ་
ལོངས་སྤྱོད་པའི་རྒྱལ་པོ་སྐྱོན་ཐམས་ཅད་ཀྱི་འབྱུང་གནས་སུ་གྱུར་པ་འདི་དང་
འགྲོགས་ཤིང་བསྡོངས་ནས་བྱུང་བའི་སྐྱོན་གྱི་རྣམ་པ་ཤིན་ཏུ་མང་བ་དག་གིས།
སྐྱེ་བོ་བདག་ཅག་དགའ་ཞིང་བག་ཕེབས་པའི་གནས་སྐབས་ཅུང་ཟད་ཙམ་མེད་
པར་ཚུལ་འདི་ལྟར་དུ་གདུངས་ཤིང་ཅིས་མ་མནར་ཏེ་ངེས་པར་མནར་བར་གྱུར་



--
-
--
སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 301
ཏོ། ། ཚིག་ཐ་དད་པ་ལ་བསྒྲུབས་པའི་དབང་གིས་རྗོད་བྱེད་ཀྱི་སྒྲ་གཅིག་ཏུ་
འདྲ་བར་འབྱུང་སྟེ། ནཀྵ་ཏྲ་ས་ཐ་ཝརྟི་ན་ཞེས་པའི་ཀླུ་ཏྲ་རྒྱལ་རིགས། ས་ཐ་
ལམ། ཝརྟི་ན་གནས་པའམ་འཇུག་པ་ཡིན་པ་ལ། སྔོན་དུ་དགག་པའི་ན་ཉ་
བཞག་སྟེ། ཉ་ཡིག་རྗེས་འབྲེལ་ཕྱིས་པས་ནཀྵ་ཏྲ་ཞེས་གྲུབ་ཅིང་། དེ་བཞིན་དུ་
རཱ་ཙཱ་རྒྱལ་པོ། དོ་ཥ་སྐྱོན། ཨཱ་ཀ་ར་འབྱུང་གནས་ཏེ། མཚམས་སྦྱར་བས་དོ་
ཥཱ་ཀ་ར་ཞེས་པ་གྲུབ་བོ། ། རྒྱུ་སྐར་ལམ་ལ་རབ་གནས་པ། ། མཚན་མོར་བྱེད་
པ་དང་བསྡོངས་ནས། ། སྲོད་ལ་ཡིས་ནི་བདག་འདི་ལྟར། ། དགའ་བ་མེད་
པར་ཅིས་མ་མནར། ། འདི་ནི་ཕྱོགས་གཅིག་པ་སྟེ། རྒྱུ་སྐར་གྱི་ལམ་ནི་ནམ་
མཁའ་ཡིན་ལ། དེ་ལ་རབ་ཏུ་གནས་པ་མཚན་མོར་བྱེད་པའི་བྱ་བ་དང་
བསྡོངས་ནས། སྲོད་དུས་ཀྱི་ལ་བའམ། ཟླ་བ་འདི་ཡི་ནི་སྲེད་ལྡན་གྱི་སྐྱེ་བོ་
བདག་ཅག་འདོད་པའི་ཟུག་རྔུ་དྲག་པོས་འདི་ལྟར་དུ། དགའ་བ་མེད་པར་
ཅིས་མ་མནར་ཏེ་ཤིན་ཏུ་མནར་བར་བྱས་སོ། ། ཞེས་འདིའི་རྒྱུ་དཔེར་གོང་གི་
གཅིག་པོ་དེ་གཟུགས་སྒྲ་འདྲ་ཞིང་། ཚིག་གང་ལས་ཐ་དད་པ། ནཀྵ་ཏྲ་རྒྱུ་སྐར་
དང་། ས་ཐ་ལམ། ཝ་རྟི་འཇུག་པའམ་གནས་པ། དོ་ཥཱ་མཚན་མོ། ཀ་ར་
བྱེད་པ། རཱ་ཛཱ་ལ་བའམ། ཟླ་བའོ། ། འོ་ན་རཱ་ཛཱ་ཞེས་པས་རྒྱལ་པོ་མིང་གི་
གྲུབ་མོད། ཅི་སྟེ་ཟླ་བར་འགྱུར་སྙམ་ན། བདེན་ཏེ། རྒྱལ་པོར་གྲུབ་པ་ན་ཟླ་
བར་གྲུབ་སྟེ། སྣ་ཚོགས་གསལ་བ་ལས། ཟླ་བའི་མངོན་བརྗོད་དུ་རྒྱལ་པོ་ཞེས་
གདོན་མི་ཟ་བར་འབྱུང་ངོ། ། དེའི་རྒྱུ་མཚན་ཡང་། རྒྱུ་སྐར་གཟའ་དང་བྲམ་
ཟེ་དང་། སྨན་དང་མཆོག་སྦྱིན་མཚན་མོ་རྣམས། དེ་རྣམས་ཀྱི་ནི་རྒྱལ་པོ་རུ།
ཟླ་བ་བྲམ་ཟེ་རྣམས་ཀྱིས་བསྐོས། ། ཞེས་བྲམ་ཟེ་རྣམས་ཀྱི་གཞུང་ལས་འབྱུང་
བའི་ཕྱིར་རོ། ། དེ་ལྟར་འདི་ནི་ཚིག་ཐ་དད་པར་རྗོད་བྱེད་ཀྱི་སྒྲ་ཙམ་དུ་འདྲ་
བསན། ཐ་དད་ཚིག་འདྲའི་སྦྱར་བའོ། ། དེ་ཡང་སཾ་སྐྲ་ཏའི་སྐད་ལ་ཚིག་ཐ་



302
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
དད་ཀྱང་མཚམས་སྦྱོར་ཆོ་གའི་རྗེས་ཤུལ་དུ་ཚིག་འདྲ་བར་འབྱུང་བ་ལ་དགོངས་
ཤིང་། བོད་སྐད་ལ་དེ་མི་འབྱུང་བས། ཚིག་གི་གཅོད་མཚམས་ཐ་དད་པའི་
དབང་དུ་བྱས་ནས། དཔེར་བརྗོད་ན། མཛེས་སྡུག་མ་ ལུས་ སྙིང་ པོའི་
དཔལ། ། མི་དམན་རྒྱུད་དུ་མང་བ་ལས། ། འཁྲུངས་པ་དབྱངས་ལྡན་མ་མ་
ཡིན། ། མཛའ་བ་མི་ཕྱེད་དམ་པས་འདུད། ། ཅེས་དབྱངས་ཅན་མ་དང་།
རྒྱུད་མང་ལ་སྦྱར་བ་འདི་ལྟ་བུ་ཡང་ངོ་། །
གཉིས་པ་སྦྱར་བའི་དཔེར་བརྗོད་བདུན་དུ་དབྱེ་བ་ལ། བཤད་ཟིན་གྱི་
མཚམས་སྦྱར། འཆད་འགྱུར་གྱི་དམ་བཅའ། རྣམ་གྲངས་མདོར་བསྟན།
དཔེར་བརྗོད་རྒྱས་པ་བཤད་པ་དང་བཞི་ལས།
དང་པོ་ནི། དཔེ་དང་གཟུགས་ཅན་འགོག་པ་དང་། ། ལྡོག་པ་ཅན་
སོགས་སྤྱོད་ཡུལ་ཅན། ། སྦྱར་བ་གོང་དུ་བསྟན་ཟིན་ཏེ། ། ཞེས་པས་གོང་
བསྟན་ཟིན། བསིལ་ཟེར་ཅན་གྱི་འགྲན་ཟླ་དང་། ། ཞེས་སོགས་དཔེ་ཡི་སྦྱར་
བ་དང་། ། གྲོགས་མོ་ཁྱོད་ཀྱི་གདོང་པ་ནི། ། ཞེས་སོགས་གཟུགས་ཅན་གྱི་
སྦྱར་བ་དང་། ། བདུད་རྩིའི་བདག་ཉིད་པདྨ་ལ། ། ཞེས་སོགས་འགོག་པའི་
སྦྱར་བ་དང་། ། ཁྱོད་དང་རྒྱ་མཚོ་དུར་བཱ་རོ། ། ཞེས་སོགས་ལྡོག་པ་ཅན་གྱི་
སྦྱར་བ་དང་། ། སོགས་པས་བསྡུས་པ། མ་ལ་ཡ་ཡི་རླུང་གིས་ནི། ། ཞེས་
སོགས་གསལ་བྱེད་ཀྱི་སྤྱོད་ཡུལ་ཅན་གྱི་སྦྱར་བ་རྣམས་གོང་དུ་བསྟན་ཟིན་ཏོ། །
ཞེས་པའོ། ། གཉིས་པ་འཆད་འགྱུར་དམ་བཅའ་བ་ནི། གཞན་པ་འགའ་ཞིག་
བསྟན་པར་བྱ། ། ད་ནི་སྦྱར་བ་སྔར་བརྗོད་པ་ལས་གཞན་པ་འགའ་ཞིག་བསྟན་
པར་བྱ་ཞེས་པའོ། །
གསུམ་པ་རྣམ་གྲངས་མདོར་བསྟན་པ་ནི། འགའ་ཞིག་བྱ་བ་ཐ་དད་
མིན། ། གཞན་པ་བྱ་བ་འགལ་མིན་ཡོད། ། འགལ་བའི་ལས་ཅན་དག་ཀྱང་



--------
-
སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 303
གཞན། ། སྦྱར་བ་ངེས་པ་ཅན་ཡང་ཡོད། ། ངེས་པ་འགོག་པའི་གཟུགས་
བརྗོད་དང་། ། འགལ་མེད་འགལ་བ་ཅན་ཡང་སྟེ། ། དེ་དག་རྣམས་ཀྱི་རང་
བཞིན་ཡང་། ། དཔེར་བརྗོད་དག་ལས་གསལ་བར་འགྱུར། ། སྦྱར་བ་འགའ་
ཞིག་དོན་གཉིས་ཀྱི་བྱ་བ་ཐ་དད་མིན་པ་སྟེ། མཛའ་བོ་འགུགས་པ་ལྟ་བུའི་བྱ་བ་
གཅིག་ཐུན་མོང་དུ་སྒྲུབ་པར་བྱེད་པ་དང་། དེ་ལས་གཞན་པའི་སྦྱར་བ་འགའ་
ཞིག་ཐོས་བྱ་དང་འཁྱུད་བྱ་ལྟ་བུའི་བྱ་བ་འགལ་བ་ཡིན་པའང་ཡོད་ལ། སྦྱར་བ་
འགའ་ཞིག་ནུབ་པ་དང་རྒྱས་པ་ལྟ་བུའི་བྱ་བ་འགལ་བའི་ལས་ཅན་དག་ཀྱང་
ཡོད་ཅིང་། དེ་དག་ལས་གཞན་པའི་སྦྱར་བ་འགའ་ཞིག་སྒྲ་གཉིས་འཇུག་ཏུ་
སྤྱོད་ཀྱང་དོན་གཅིག་ཁོ་ནར་ངེས་པ་ཅན་ཡང་ཡོད་དོ། ། གཞན་ཡང་དོན་
གཅིག་ཏུ་ངེས་པར་སྦྱར་བ་དེ་སླར་ཡང་འགོག་པར་བྱེད་པ་ལ། དོན་གཞན་གྱི་
ངོ་བོའམ། གཟུགས་བརྗོད་པའི་སྦྱར་བ་དང་། དོན་གཉིས་ལ་ཁྱད་པར་གྱི་
ཆོས་འགལ་བ་མེད་པའི་སྦྱར་བ་དང༌། ཁྱད་གཞི་ཡིན་མཉམ་ལ་ཁྱད་ཆོས་
འགལ་བ་ཅན་གྱི་སྦྱར་བ་ཡང་ཡོད་དེ། རྣམ་གྲངས་དེ་དག་རྣམས་ཀྱི་སོ་སོའི་
རང་བཞིན་གྱི་དབྱེ་བ་ཡང་། འཆད་འགྱུར་གྱི་དཔེར་བརྗོད་དག་ལ་གསལ་
བར་འགྱུར་རོ་ཞེས་པའོ། །
བཞི་པ་དཔེར་བརྗོད་རྒྱས་པར་བཤད་པ་ལ་བདུན་ལས། དང་པོ་བྱ་བ་
ཐ་དད་མིན་པའི་སྦྱར་བ་ནི། འཁྱོག་ཅིང་ཡིད་འོང་རང་བཞིན་ཅན། །
ཆགས་པ་གསལ་བར་སྟོན་བྱེད་མ། ། མཛེས་མས་བསྐུལ་བའི་མིག་དང་ནི། །
ཕོ་ཉ་མོས་ཀྱང་མཛའ་བོ་འགུགས། ། འདི་ནི་བྱ་བ་གཅིག་པའི་སྦྱར་བ་སྟེ།
གང་ལ་སྦྱར་ན། མཛེས་མའི་མིག་དང་ཕོ་ཉ་མོ་ལ་སྦྱར་ཞིང་། གང་སྦྱར་ན།
འཁྱོག་པ་དང་། ཡིད་དུ་འོང་བ་དང་། ཆགས་ཉམས་གསལ་བ་རྣམས་ཡོད་
ཁྱབ་མཉམ་དང་། མཛེས་མས་བསྐུལ་བ་ཡིན་ཁྱབ་མཉམ་དང་། མཛའ་བོ་



304
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
འགུགས་པའི་བྱ་བ་བྱེད་ཁྱབ་མཉམ་སྦྱར་རོ། ། ཅི་ལྟར་ན་མཛེས་མའི་མིག་ཟུར་
མཛའཁོ་ལ་ཆགས་པས་འཁྱོག་ཅིང་། ཕོ་ཉ་མོའི་ཡིད་དང་ངག་ནི་མཛའ་བོ་
འགུགས་པའི་བསམ་པ་དང་། སྨྲ་བའི་གཏམ་དུ་འཁྱོལ་ལ། དེ་གཉིས་ཀ་ཡིད་
དུ་འོང་བའི་རང་བཞིན་ཅན་ཡིན་པ་དང་། ཆགས་པའི་ཀུན་སློང་གི་ཉམས་ཕྱི་
རོལ་དུ་གསལ་བར་སྟོན་བྱེད་མཚུངས་པར་གྱུར་པ། མཛེས་མའི་མིག་དང་ཕོ་
ཉམོ་དག་ནི་མཛེས་མས་བསྐུལ་བ་སྟེ། ཅིའི་སླད་དུ་ན། མཛའ་བོ་འགུགས་
པའི་སླད་དུའོ། ། དེ་ལྟར་མཛེས་མས་བསྐུལ་བའི་མིག་གི་རྣམ་འཕྲུལ་དང་ནི།
ཕོ་ཉ་མོ་གཉིས་པས་ཀྱངམཛའ་བོ་འགུགས་པའི་བྱ་བ་གཅིག་ཏུ་སྒྲུབ་པར་བྱེད་པ་
ན། བྱ་བ་གཅིག་པའི་སྦྱར་བའོ། ། དེ་བཞིན་དུ་དཔེར་བརྗོད་ན། སྙན་
སྒྲོགས་སྙིང་ལ་འབབ་པའི་སྒྲ། ། སྐལ་བཟང་རྣ་བའི་བཅུད་ཀྱིས་ལེན། །
མཛེས་མས་སྨྲ་བའི་གཏམ་དང་ནི། ། གླུས་ཀྱང་བདག་གི་ཡིད་འཕྲོག་བྱེད། །
ཅེས་མཛེས་མའི་གཏམ་དང་གླུ་དབྱངས་སྦྱར་བ་འདི་ལྟ་བུ་ལ་སོགས་པ་ཡང་
ངོ་། །
གཉིས་པ་བྱ་བ་འགལ་བ་མིན་པའི་སྦྱར་བ་ནི། ཡིད་འོང་ཆགས་པ་
འཕེལ་བར་བྱེད། ། འཇམ་ཞིང་མྱོས་པའི་གདངས་སྙན་ཅན། ། ཁུ་བྱུག་སྒྲ་ནི་
ཐོས་གྱུར་ཏེ། ། དཀར་མིན་མིག་ཅན་དག་ལ་འཁྱུད། ། འདི་ནི་བྱ་བ་འགལ་
བམིན་པ་སྦྱར་བ་སྟེ། ཁུ་བྱུག་དང་མཛེས་མ་ལ་སྦྱར་རོ། ། ཇི་ལྟར་ན། དེ་
གཉིས་ཀ་ཡང་སྐྱེ་བོ་ཀུན་གྱི་ཡིད་དུ་འོང་ཞིང་འདོད་ལྡན་གྱི་ཆགས་པ་འཕེལ་
བར་བྱེད་པ་དང་། རྣ་བར་འཇམ་ཞིང་དགའ་བས་མྱོས་པའི་སྐད་གདངས་
སྙན་པོར་སྒྲོགས་པའི་ཁྱད་ཆོས་ཅན་དུ་མཉམ་ལ། དེ་ལྟ་བུའི་ཁུ་བྱུག་གི་སྒྲ་ནི་
ཐོས་པར་གྱུར་ཏེ། དེའི་རྐྱེན་གྱིས་འདོད་པ་འཕེལ་བས། དཀར་བ་མིན་པ་སྟེ་
གནག་པའི་ཨུཏྤལའི་མིག་ཅན་གྱི་མཛེས་མ་དག་ལ་འཁྱུད་པར་བྱེད་དོ། ། དེ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 305་
ལྟར་ཁུ་བྱུག་གི་སྒྲ་ཐོས་བྱ་ཐོས་པར་བྱས་ནས། མཛེས་མ་འཁྱུད་བྱ་ལ་འཁྱུད་
པར་བྱས་པ་བྱ་བ་མི་འགལ་བས་ན། བྱ་བ་འགལ་བ་མིན་པའི་སྦྱར་བའོ། ། དེ་
བཞིན་དུ། སྲིད་པའི་གདུང་བ་རབ་འཕྲོག་ཅིང་། ། ཐར་པའི་བདེ་བ་སྦྱིན་ལ་
མཁས། ། ཆོས་ཀྱི་སྒྲ་ནི་གྲགས་གྱུར་ཏེ། ། རྫོགས་སངས་རྒྱས་ལ་ཕྱག་དག་
བྱས། ། ཞེས་དམ་པའི་ཆོས་དང་སངས་རྒྱས་སྦྱར་བ་འདི་ལྟ་བུ་ཉིད་ཀྱང་
ངོ༌། །
གསུམ་པ་འགལ་བའི་ལས་ཅན་གྱི་སྦྱར་བ་ནི། ཆུ་མ་དང་སྦྱོར་འཕེལ་བ་
ཡི། ། དམར་བ་རབ་ཏུ་སྟོན་བྱེད་ཅིང་། ། ཚ་ཟེར་ཅན་ནི་ནུབ་གྱུར་ཏེ། །
ལུས་སྐྱེས་དག་ནི་རྣམ་པར་རྒྱས། ། འདི་ནི་འགལ་བའི་ལས་ཅན་གྱི་སྦྱར་བ་སྟེ།
ཉི་མ་དང་འདོད་པ་དག་སྦྱར་རོ། ། ཇི་ལྟར་ན། ཆུ་མ་ནི་ནུབ་ཕྱོགས་ཆུ་ལྡན་
མ་དང་བུད་མེད་ཀྱི་མཚན་མའོ། ། དེ་དང་སྦྱར་བ་ནི། ཆུ་ལྡན་མ་ལ་ལྟོས་ནས་
ཉི་མ་ནུབ་རིར་སྦྱར་བ་དང་། མོ་མཚན་ལ་ལྟོས་ནས་འདོད་པས་འཁྲིག་པ་ལ་
སྦྱར་རོ། ། དེས་འཕེལ་བའི་དམར་བ་ནི། སྔ་མ་ལ་ལྟོས་ནས་དགོང་མོའི་ཐུན་
མཚམས་ཀྱི་འོད་དང་། ཕྱི་མ་ལ་ལྟོས་ནས་འདོད་ཉམས་ཕྱི་རོལ་དུ་གསལ་
བའོ། ། དེ་ལྟར་ཆུ་མ་དང་སྦྱར་བའི་འཕེལ་བར་གྱུར་པའི་དམར་བ་རབ་ཏུ་
སྟོན་པ་ལ་མཚུངས་པར་བྱེད་པ་ནི། ཉི་མ་དང་འདོད་པ་དག་ཡིན་ཅིང་། འོན་
ཀྱང་ཚ་ཟེར་ཅན་ཉི་མ་འདི་ནི་ནུབ་པར་གྱུར་ཏེ། དེའི་ཚེ་ལུས་སྐྱེས་འདོད་པ་
དག་ནི་རྣམ་པར་རྒྱས་སོ། ། ཞེས་ནུབ་པའི་བྱ་བ་དང་རྒྱས་པའི་བྱ་བ་འགལ་
བས་ན། འགལ་བའི་ལས་ཅན་གྱི་སྦྱར་བའོ། ། འདིར་ཊཱིཀ་མཛད་སྔ་མ་
རྣམས་ཀྱིས་ཕྱོགས་གཅིག་ལ་ཆུ་མ་ཆང་ལ་སྦྱར་བ་དང་། ཆུ་ལྡན་མ་ལ་ལན་
གཉིས་ཟློས་པ་སོགས་བཤད་ལུགས་མང་ཡང་གཞུང་གི་སྐབས་དོན་མ་ཡིན་ཅིང་།
མངོན་བརྗོད་སྣ་ཚོགས་གསལ་བ་ལས་ཇི་ལྟར་འབྱུང་བ་བཞིན ། ཕྱོགས་



306 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གཅིག་ལ་ཆུ་མ་ནི་བུད་མེད་ཀྱི་མཚན་མ་ལ་གཟུང་བ་བཤད་བྱ་དང་འབྲེལ་
ལོ། ། དེ་བཞིན་དུ། འགྲོ་ཀུན་སྙིང་ལ་ཉལ་བ་ཡི། ། རྣམ་པ་དུ་མར་སྟོན་བྱེད་
པ། ། བདེ་གཤེགས་སྙིང་པོ་མངོན་བསྟན་ཏེ། ། ལུས་མེད་འཇུག་པ་ཡོངས་སུ་
ནུབ། ། ཅེས་བདེ་གཤེགས་སྙིང་པོ་དང་བདུད་ལ་སྦྱར་བ་འདི་ལྟ་བུ་ཡང་
ངོ་། །
བཞི་པ་ངེས་པ་ཅན་གྱི་སྦྱར་བ་ནི། རལ་གྲི་ཉིད་ལ་ནི་སྦྲི་ཤ། ། གཞུ་
ཉིད་ལ་ནི་འཁྱོག་པོ་ཉིད། ། མི་བདག་འདི་ཡི་མཱརྒ་ཎ། ། མདའ་རྣམས་ཉིད་
ལ་གནས་པ་ཡིན། ། འདི་ནི་ངེས་པ་ཅན་གྱི་སྦྱར་བ་སྟེ། མི་བདག་འདི་ཡི་ཞེས་
པ་རྐང་པ་སྔ་མ་གཉིས་ལ་ཡང་ཤེས་པར་བྱའོ། ། ནི་སྦྲི་ཤའི་སྒྲ་ནི་རལ་གྲི་དང་།
ཁྲོ་བ་གཉིས་ལ་འཇུག་པ་ལས། མི་བདག་འདིའི་ནི་ནི་སྦྲི་ཤ་རལ་གྲི་ཁོ་ན་ཉིད་
ལ་ངེས་ཏེ། ཁྲོ་བ་ལ་ནི་མ་ཡིན་ནོ། ། འཁྱོག་པོའི་སྒྲ་ནི་གཞུ་དང་གཡོན་ཅན་
གཉིས་ལ་འཇུག་པ་ལས། མི་བདག་འདིའི་འཁྱོག་པོ་ནི་གཞུ་ཉིད་ལ་ངེས་ཏེ།
གཡོན་ཅན་མ་ནི་མ་ཡིན་ནོ། ། མཱརྒ་ཎའི་སྒྲ་ནི་མདའ་དང་སློང་བ་གཉིས་ལ་
འཇུག་པ་ལས། མི་བདག་འདིའི་མཱརྒ་ཎ་ནི་མདའ་རྣམས་ཁོ་ན་ཉིད་ལ་ངེས་ཏེ།
སློང་བ་ལ་ནི་མ་ཡིན་ནོ། ། དེ་ཅི་ཞེ་ན། མི་ཡི་བདག་པོ་ཆོས་བཞིན་སྤྱོད་པ་
འདི་ནི། རྣམ་པར་དུལ་བ་དང་ལྡན་པས་ཁྲོ་བ་སྤངས་ལ། དྲང་པོར་གནས་
པས་གཡོན་མེད་ཅིང་། ཕུན་སུམ་ཚོགས་པས་བསླང་བ་མ་ཡིན་པའོ། ། ཞེས་
དོན་ལ་འཇུག་པའི་སྒྲ་དེ་རྣམས་སྐབས་དོན་གྱི་དབང་ལས་དོན་གཅིག་ཁོ་ན་ངེས་
པར་སྦྱར་བས་ན། ངེས་པ་ཅན་གྱི་སྦྱར་བའོ། ། དེ་བཞིན་དུ། མྱོས་པའི་
དམར་བ་གསལ་ཆགས་གདབ། ། རྡུལ་ལྡན་པདྨའི་དོ་ཤལ་ལ། གཞོན་ནུ་མ་
ཡིན་གཙང་བྱེད་ནི། ། གྲོང་པའི་ཆོས་མ་གོས་ལ་གནས། ། ཞེས་པ་གཞོན་ནུ་
མ་ན་ཚོད་མ་སྨིན་པ་དང་། པདྨ་ལ་སྦྱར་བ་འདི་ལྟ་བུ་ཡང་ངོ༌། །



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 307 །
ལྔ་པ་ངེས་པར་འགོག་པའི་སྦྱར་བ་ནི། ཁྱོད་ཀྱིས་བསྲུངས་ལ་ཚེར་མ་
ནི། ། པདྨའི་ཡུ་བ་ཉིད་ལ་མཐོང་། ། འོན་ཀྱང་ཆགས་ཅན་འཁྲིག་པ་ལ། །
འཁྱུད་པར་གྱུར་པ་རྣམས་ལའང་མཐོང་། ། འདི་ནི་ངེས་པ་འགོག་པའི་སྦྱར་བ་
སྟེ། ཀྱེ་ལྷ་གཅིག་ཅེས་བོད་ནས། རྒྱལ་པོ་ཁྱོད་ཀྱིས་ཁྲིམས་གཉིས་ཀྱི་ཆེ་བས་
བསྲུངས་པ་ལས། ས་འདིར་རྩུབ་པའི་ཚེར་མ་ནི་གཞན་མེད་དེ། པདྨའི་ཡུ་བ་
ཙམ་ཉིད་ལ་ཡོད་པར་མ་མཐོང་ངོ་། ། འོན་ཀྱང་དེ་འདྲ་བའི་ངེས་པ་མེད་དེ།
ཆགས་ཅན་གྱི་སྐྱེ་བོ་འགའ་ཞིག་འཁྲིག་པའི་བྱ་བ་ལ་ཞུགས་ནས། འཁྱུད་པ་
ཐོབ་པར་གྱུར་པ་རྣམས་ཀྱི་ལུས་ལའང་བ་སྤུའི་ཚེར་མ་ལངས་པ་དེ་མཐོང་
ངོ་། ། ཞེས་པདྨའི་ཡུ་བ་ཙམ་ལས་གཞན་ལ་ཚེར་མ་མེད་པར་ངེས་བཟུང་ནས།
སླར་ངེས་པ་དེ་འགོག་བྱེད་དུ། འཁྱུད་ཐོབ་ལའང་ཡོད་པར་བསྟན་པས་ན་
ངེས་པ་འགོག་པའི་སྦྱར་བའོ། ། དེ་བཞིན་དུ། ཁྱོད་ཀྱི་བསླབས་ལས་མི་ཤེས་
པ། ། སེམས་མེད་དངོས་པོ་ཉིད་ཡིན་ཏེ། ། འོན་ཀྱང་བསྐལ་བཟང་མི་ལྡན་
པའི། ། སྐྱེ་བོ་རིག་བྱེད་རྣམས་ལའང་མཐོང་། ། ཞེས་འདི་ལྟ་བུ་ཉིད་ཀྱང་
ངོ༌། །
དྲུག་པ་འགལ་མེད་ཀྱི་སྦྱར་བ་ནི། ས་འཛིན་ཀ་ཊ་ཀ་མང་ཞིང་། །
གཟི་བརྗིད་ལྡན་པ་ངེས་པར་དར། ། མཁས་པ་སྐྱེ་དགུའི་བདག་འབྱུང་སྟེ། །
རྗེ་བོ་ནུས་པ་འཛིན་ཡང་དེ། ། འདི་ནི་འགལ་མེད་ཀྱི་སྦྱར་བ་སྟེ། ས་འཛིན་རི་
བོ་དང་རྒྱལ་པོ་སྟེ་ཁྱད་གཞིའོ། ། ཀ་ཊ་ཀ་མང་བ་ནི་རི་བོ་ལ་ལྟོས་ནས་རི་ངོགས་
སམ་རི་ཕྲན་མང་བ་དང་། རྒྱལ་པོ་ལ་ལྟོས་ནས་ལག་གདུབ་ཆེ་བའམ་རྒྱལ་ཕྲན་
མང་བ་སྟེ་ཁྱད་ཆོས་སོ། ། ཡང་གཟི་བརྗིད་ལྡན་པ་ནི་ཉི་མ་དང་རྒྱལ་པོ་སྟེ་ཁྱད་
གཞིའོ། ། ངེས་པར་དར་བ་ནི་ཉི་མ་ལ་ལྟོས་ནས་འོད་ཟེར་རྟག་ཏུ་རྒྱས་པ་དང་།
རྒྱལ་པོ་ལ་ལྟོས་ནས་རྒྱལ་སྲིད་དར་བ་སྟེ་ཁྱད་ཆོས་སོ། ། ཡང་སྐྱེ་དགུའི་བདག་



308 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པོ་ནི་ཚངས་པ་དང་། རྒྱལ་པོ་སྟེ་ཁྱད་གཞིའོ། ། མཁས་པ་ནི་རིག་བྱེད་སོགས་
ལ་མཁས་པ་སྟེ་གཉིས་ཀའི་ཁྱད་ཆོས་སོ། ། ཡང་རྗེ་བོ་ནི་སྨིན་དྲུག་གི་བུ་དང་།
རྒྱལ་པོ་སྟེ་ཁྱད་གཞིའོ། ། ཤཀྟི་དྷ་ར་ཞེས་པ་སྨིན་དྲུག་ལ་ལྟོས་ནས་མདུང་ཐུང་
འཛིན་པ་དང་། རྒྱལ་པོ་ལ་ལྟོས་ནས་གཞན་སྡེ་བརྟུལ་ཕོད་པ་ལ་སོགས་པའི་
ནུས་པ་འཛིན་པ་སྟེ་ཁྱད་ཆོས་སོ། ། འདིར་རྟོགས་དཀའི་གནས་སུ་གྱུར་པས་ན་
ཅུང་ཟད་སྤྲོ་བ་ནི་བདག་བཞེད་དོ། ། རི་བོའང་འདི་ཡིན་ལ། རྒྱལ་པོའང་
འདི་ཡིན་པ་ནི་ས་འཛིན་ནོ། ། རི་ཕྲན་མང་བའང་འདི་ཡིན་ལ་རྒྱལ་ཕྲན་མང་
བའང་འདི་ཡིན་པ་ནི་ཀ་ཊ་ཀ་མང་བའོ། ། ཉི་མའང་འདི་ཡིན་ལ་རྒྱལ་པོའང་
འདི་ཡིན་པ་ནི་གཟི་བརྗིད་ལྡན་པའོ། ། ཚངས་པའང་འདི་ཡིན་ལ་རྒྱལ་པོའང་
འདི་ཡིན་པ་ནི་སྐྱེ་དགུའི་བདག་པོའོ། ། སྨིན་དྲུག་གི་བུའང་འདི་ཡིན་ལ་རྒྱལ་
པོའང་འདི་ཡིན་པ་ནི་རྗེ་བོ་ཤཀྟིའམ་ནུས་པ་འཛིན་པའོ། ། དེ་བས་ན་འཛིན་
ཡང་དེ་ཞེས་སྨོས་ཏེ། ཡང་གི་སྒྲ་ནི་སྔ་མ་མ་ཟད་པའོ། ། དེ་ལྟར་སྦྱར་བྱ་རྒྱལ་
པོ་ལ། སྦྱོར་གཞི་རི་བོ་དང་། ཉི་མ་དང་། ཚངས་པ་དང་། སྨིན་དྲུག་གི་བུ་
རྣམས་སོ་སོར་ཁྱད་ཆོས་དང་བཅས་མི་འགལ་བས་ན། འགལ་མེད་ཀྱི་སྦྱར་
བའོ། ། དེ་བཞིན་དུ། འགྲོ་བའི་ཏོག་གྱུར་འཁོར་ལོ་ཅན། ། འཇིག་རྟེན་
འདྲེན་བྱེད་གཟི་བརྗིད་གཏེར། ། ཁྱུ་མཆོག་ལྡན་པའི་དབང་ཕྱུག་སྟེ། ། ཡང་
དག་རྒྱལ་པོ་དག་ཀྱང་ཁྱོད། ། ཅེས་སྦྱར་བྱ་འཁོར་ལོས་སྒྱུར་བའི་རྒྱལ་པོ་ལ།
སྦྱོར་གཞི་ཁྱབ་འཇུག་དང་། ཉི་མ་དང་། དབང་ཕྱུག་རྣམས་ལ་སྦྱར་བ་འདི་ལྟ་
བུ་ཡང་ངོ་། །
བདུན་པ་འགལ་བ་ཅན་གྱི་སྦྱར་བ་ནི། ཉམས་མེད་ཡིན་ཡང་ཆོས་
གཅོད་མིན། ། རྒྱལ་པོ་ཡིན་ཡང་ཟད་མི་ཤེས། ། བདེ་བྱེད་ཡིན་ཡང་ལག་
འགྲོ་མེད། ། ལྷ་ཉིད་ཡིན་ཡང་རྣམ་སད་མིན། ། འདི་ནི་འགལ་བ་ཅན་གྱི་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 309
སྦྱར་བའོ། ། ཉམས་མེད་ནི་ཁྱབ་འཇུག་དང་རྒྱལ་པོ་སྟེ། ཁྱབ་འཇུག་ནི་རང་
གི་གོ་འཕང་ལས་ཉམས་པ་མེད་པ་དང་། རྒྱལ་པོ་ནི་རྒྱལ་སྲིད་ཉམས་པ་མེད་
པའི་ཕྱིར་དེ་སྐད་ཅེས་བྱའོ། ། དེས་ན་ཁྱབ་འཇུག་ནི་ཉམས་མེད་ཡིན་ཡང་གླང་
གསོད་པས་ཆོས་གཅོད་པ་ཡིན་ཞིང་། རྒྱལ་པོ་ནི་ཉམས་མེད་ཡིན་ཡང་གླང་
སོགས་མི་གསོད་པས་ཆོས་གཅོད་པ་མ་ཡིན་ནོ། ། དེ་བས། ཁྱད་གཞི་ཉམས་
མེད་དུ་གཅིག་ཀྱང་ཁྱད་ཆོས་དེ་གཉིས་ཀྱིས་འགལ་ལོ། ། རྒྱལ་པོ་ནི་ཟླ་བ་དང་
རྒྱལ་པོ་སྟེ། ཟླ་བ་ནི་རྒྱུ་སྐར་གྱི་རྒྱལ་པོ་དང་། རྒྱལ་པོ་ནི་མིའི་རྒྱལ་པོ་ཉིད་ཀྱི་
ཕྱིར་རྒྱལ་པོ་བརྗོད་དོ། ། དེས་ན་ཟླ་བ་ནི་རྒྱལ་པོ་ཡིན་ཡང་ནག་ཕྱོགས་ལ་ཟད་
འགྱུར་ཞིང་། མིའི་རྒྱལ་པོ་ནི་རྒྱལ་པོ་ཡིན་ཡང་ཟད་མི་ཤེས་པའོ། ། དེ་བས་
ཁྱད་གཞི་རྒྱལ་པོ་གཅིག་ཀྱང་ཁྱད་ཆོས་དེ་གཉིས་འགལ་ལོ། ། བདེ་བྱེད་ནི་
དབང་ཕྱུག་དང་རྒྱལ་པོ་སྟེ། དབང་ཕྱུག་ནི་དཔལ་ཆེན་པོས་བདེ་བ་དང་།
རྒྱལ་པོ་ནི་མངའ་འབངས་བདེ་བར་བྱེད་པས་ན་བདེ་བྱེད་དོ། ། དེས་ན་དབང་
ཕྱུག་ནི་བདེ་བྱེད་ཡིན་ཡང་ལག་འགྲོ་སྦྲུལ་གྱི་རྒྱན་ཡོད་པ་སྟེ། གདེངས་ཀ་
འཛིན་པས་རལ་ཐོད་བཅིངས། ། བྲང་འགྲོ་རྣ་བའི་རྒྱན་དུ་བྱས། ། ཞེས་
སོ། ། རྒྱལ་པོ་འདི་ནི་བདེ་བྱེད་ཡིན་ཡང་སྤྲུལ་རྒྱན་མེད་པས་ན་ལག་འགྲོ་མེད་
པའོ། དེ་བས་ཁྱད་གཞི་བདེ་བྱེད་དུ་གཅིག་ཀྱང་། ཁྱད་ཆོས་ལག་འགྲོ་ཡོད་
མེད་ཀྱིས་འགལ་ལོ། ། ལྷ་ཉིད་ནི་ལྷ་དང་རྒྱལ་པོ་སྟེ། ལྷ་ནི་རྩེ་བའི་དོན་གྱིས་
བཏགས་ཤིང་། རྒྱལ་པོ་ནི་མིའི་ལྷ་ཉིད་ཀྱི་ཕྱིར་རོ། ། དེས་ན་ལྷ་ནི་རྣམ་སད་
དེ་གཉིད་མེད་པ་སྟེ། དེ་ཡང་འགྲེལ་པ་འདོད་འཇོ་ལས། རྣམ་སད་ནི་གཉིད་
མེད་དེ་རྟག་ཏུ་སད་པའོ། ། ཞེས་སོ། ། རྒྱལ་པོ་འདི་ནི་ལྷ་ཡིན་ཡང་གཉིད་
དང་ལྡན་པས་རྣམ་སད་མིན་པའོ། ། དེ་བས་ཀྱང་ཁྱད་གཞི་ལྷ་ཡིན་པར་གཅིག་
ཀྱང་ཁྱད་ཆོས་རྣམ་སད་ཡིན་མིན་གྱི་འགལ་ལོ། ། དེ་ལྟར་སྦྱོར་གཞི་དང་སྦྱོར་



310_ དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བྱ་ཁྱད་གཞི་མིང་དུ་གཅིག་ཀྱང་། ཁྱད་ཆོས་འགལ་བར་གྱུར་པས་ན་འགལ་བ་
ཅན་གྱི་སྦྱར་བའོ། ། འདིའི་རྒྱ་དཔེར། ཨ་བི་བུ་དྷ་ཞེས་ཡོད་པ། དཔང་ལོ་
ཆེན་པོ་བུ་དྷ་མཁས་པ་བི་བྲལ་བ། ། འགོག་བྱེད་ཀྱི་ཨ་སྔོན་དུ་བཞག་པས། །
མཁས་བྲལ་མིན་ཞེས་བསྒྱུར་བ་ལ། ། སྣར་ཐང་པ་སངྒྷ་ཤྲཱིས། བུ་དྷ་མཁས་པ་
བི་རྣམ་པ། ། དེ་དག་འགོག་བྱེད་ཀྱི་ཨ་དང་བཅས། ། རྣམ་མཁས་མིན་ཞེས་
པར་བསྒྱུར་ཡང་། ལྷ་དང་རྒྱལ་པོ་གཉིས་ཀ་མཁས་པ་དང་མི་འགལ་བའི་ཕྱིར།
འགྱུར་འགྲེལ་ཇི་ལྟར་བ་མ་ཡིན་ནོ། ། འོ་ན་ཅི་ལྟར་ཞེ་ན། འཆི་མེད་མཛོད་
དང་སྣ་ཚོགས་གསལ་བ་ལ་སོགས་པ་མངོན་བརྗོད་ཀྱི་བསྟན་བཅོས་རྣམས་སུ་
ལྷའི་མིང་གི་བྱེ་བྲག་རྣམ་སད་ཅེས་པ་རྒྱ་དཔེར། བི་བུ་དྷ་ཞེས་ཡོད་པས། །
དེ་འགོག་བྱེད་ཀྱི་ཨ་དང་བཅས། ། ཨ་བི་བུ་དྷ་ཞེས་འབྱུང་བ། འདིར་རྣམ་
སད་མིན་ཞེས་བསྒྱུར་ན་གཏན་ཚིགས་དང་འབྲེལ་ཞིང་། བསྟན་བཅོས་འདིའི་
དགོངས་པ་ཇི་ལྟ་བའི་གནས་སུ་འགྱུར་རོ། ། དེ་བཞིན་དུ། ཡིད་སྲུབས་ཡིན་
ཡང་ལུས་མེད་མིན། ། མྱོས་བྱེད་ཡིན་ཡང་བཏུང་དུ་མེད། ། ཟླ་ཞལ་ཡིན་ཡང་
འགྲིབ་པ་སྤངས། ། འཁྱོག་འགྲོ་ཡིན་ཡང་ཆུ་ཀླུང་མིན། ། ཞེས་པ་ལྟ་
བུའོ། །
ཉི་ ཤུ་རྩ་ལྔ་པ་ཁྱད་ པར་ བརྗོད་ པའི་ རྒྱན་ ལ། མཚན་ ཉིད།
དཔེར་བརྗོད། མ་བཤད་པ་བསླབ་ཚུལ་དང་གསུམ་ལས། དང་པོ་ནི། ཁྱད་
པར་རབ་ཏུ་བསྟན་པའི་ཕྱིར། ། ཡོན་ཏན་རིགས་དང་བྱ་བ་སོགས། ། གང་དུ་
མ་ཚང་ཉིད་བསྟན་པ། ། དེ་ནི་ཁྱད་པར་བརྗོད་པར་འདོད། ། བརྗོད་འདོད་
ཀྱི་ཡུལ་གཞན་ལས་ལྷག་པའི་ཁྱད་པར་རབ་ཏུ་བསྟན་པའི་ཕྱིར། ཁྱད་གཞི་
གང་དུ་ཡོན་ཏན་དང་། རིགས་དང། བྱ་བ་དང་། སོགས་དང་སྒྲས་རྫས་
ཀྱང་བསྡུས་ཏེ། དེ་དག་ཅི་རིགས་པ་མ་ཚང་བ་ཉིད་དུ་བསྟན་པ་ལས། ཁྱད་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ།
311
ཆོས་ཕུལ་དུ་བྱུང་བ་ཞིག་སྟོན་པའི་སྦྱོར་བ་དེ་ལྟ་བུ་ནི། ཁྱད་པར་བརྗོད་པ་ཞེས་
བྱ་བ་འདོད་དོ། །
གཉིས་པ་དཔེར་བརྗོད་ལ་ལྔ་ལས། དང་པོ་ཡོན་ཏན་མ་ཚང་བའི་ཁྱད་
པར་བརྗོད་པ་ནི། མེ་ཏོག་གཞུ་ཅན་དག་གི་མཚོན། ། རྩུབ་པ་མ་ཡིན་རྣོ་
བའང་མིན། ། དེ་ལྟ་ན་ཡང་འདི་ཡིས་ནི། ། ས་གསུམ་དག་ལས་རྒྱལ་བར་
འགྱུར། ། མེ་ཏོག་གཞུ་ཅན་ཏེ་འདོད་ལྷ་དག་གི་མཚོན་མེ་ཏོག་གི་མདའ་ལྔ་བོ་
རྩུབ་པ་མ་ཡིན་ཞིང་རྣོ་བའང་མིན་ལ། དེ་ལྟ་ན་ཡང་མདའ་ལྔ་བོ་འདི་ཡིས་ནི།
ས་འོག་ས་སྟེང་ས་བླ་སྟེ་ས་གསུམ་གྱི་འགྲོ་བ་མ་ལུས་པ་དག་ལས་རྒྱལ་ཞིང་དབང་
དུ་བྱས་པར་གྱུར་པ་ཨེ་མ་ཤིན་ཏུ་མཚར་ཆེ་ཞེས་པའོ། ། སྤྱིར་མཚོན་ཆའི་ཡོན་
ཏན་རྩུབ་པ་དང་རྣོ་བ་ཡིན་ཡང་། འདིར་དེ་དག་མ་ཚང་བས་ས་གསུམ་ལས་
རྒྱལ་བའི་ཡུལ་ཅན་ཁྱད་པར་དུ་འཕགས་པ་བསྟན་པས་ན། ཡོན་ཏན་མ་ཚང་
བའི་ཁྱད་པར་བརྗོད་པའི་རྒྱན་ནོ། །
གཉིས་པ་རིགས་མ་ཚང་བའི་ཁྱད་པར་བརྗོད་པ་ནི། འདི་དག་ལྷ་ཡི་བུ་
མོ་མིན། ། དྲི་ཟའི་རིགས་ལས་བྱུང་བའང་མིན། ། དེ་ལྟ་མོད་ཀྱི་ཚངས་པའི་
ཡང་། ། དཀའ་ཐུབ་གཞོམ་པ་བསྒྲུབ་པར་ནུས། ། བཞིན་བཟང་མ་འདི་དག་
ནི། བལྟ་ན་སྡུག་ཅིང་། ཡིད་འཕྲོག་པའི་མཚན་ཉིད་དུ་བཟུང་བ་ལྷའི་བུ་མོ་
མིན་ཞིང་། སྐབས་གསུམ་པའི་གླུ་དབྱངས་མཁན་དྲི་ཟའི་རིགས་ལས་བྱུང་
བའང་མིན་ལ། དེ་ལྟ་མོད་ཀྱི་མཛེས་པ་རྨད་དུ་བྱུང་བས་མི་མཇེད་ཀྱི་བདག་པོ་
ཚངས་པའི་ཡང་དཀའ་ཐུབ་གཞོམ་པ་སྟེ། སྡོམ་པ་འཇོམས་པའི་བྱ་བ་བསྒྲུབ་
པར་ནུས་ན། གཞན་རྣམས་ལ་ལྟ་སྨོས་ཀྱང་ཅི་དགོས་ཞེས་པའོ། ། དེ་ཡང་
ཚངས་པ་ཙམ་འདོད་པའི་དབང་དུ་བསྒྱུར་བ་ལྷ་དང་དྲི་ཟའི་བུ་མོ་ཡིན་དགོས་
ཏེ། ཅི་ལྟར་ན་ལྷ་ལས་ཕུལ་བྱུང་གི་བསྟོད་འགྲེལ་དང་། ཁྱད་པར་འཕགས་



312_
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བསྟོད་ཀྱི་འགྲེལ་བ་ལས་རྒྱས་པར་བཤད་པ་བཞིན། དབང་ཕྱུག་གིས་ཨུ་མ་
བག་མར་བླངས་པའི་ཚེ། དེའི་གཟུགས་ཕུལ་དུ་བྱུང་བ་མཐོང་བས། ཚངས་
པའི་སེམས་འཕྲོགས་ཏེ་བརྒྱལ་ཞིང་ཁུ་བ་ཤོར་བ་དེ་ལས་བྱིས་པ་རྩེ་བ་ཞེས་བྱ་
བའི་དྲང་སྲོང་སྟོང་ཕྲག་བརྒྱད་ཅུ་སྐྱེས་པར་གྱུར་ཏོ། ། ཞེས་པ་དང་། ལྷ་
རྣམས་ཀྱིས་རང་གི་ལུས་འོད་བཏུས་པ་ལས་སྤྲུལ་བའི་བུ་མོ་ཐིག་ལེ་མཆོག་མ་ལ་
མེས་པོ་ཆགས་པས་གདོང་བཞི་བྱུང་ཞེས་པ་དང་། སྐྱེ་དགུའི་བདག་པོ་མྱུར་
བའི་བུ་མོ་བརྟུལ་ཞུགས་བཟང་མོ་ཞེས་བྱ་བ་གཟུགས་ལ་སོགས་པའི་ཡོན་ཏན་
གྱིས་ལྷའི་བུ་མོ་གཞན་རྣམས་ཟིལ་གྱིས་གནོན་པ་ཞིག་ལ། ཚངས་པ་འདོད་
ཆགས་སྐྱེས་ཏེ། དེ་དང་ལོག་པར་གཡེམ་པ་ལས་བུ་བཙས་པ་ལ་སོགས་པའི་
གཏམ་རྒྱུད་ལྟ་བུའོ། ། འདིར་ལྷ་དང་དྲི་ཟའི་རིགས་དེ་དག་ལས་མ་བྱུང་བའི་
བུ་མོ་འགའ་ཞིག་གིས། ཚངས་པའི་བརྟན་པ་ཡང་འཕྲོག་པར་ནུས་པའི་མཛེས་
སྡུག་ཁྱད་པར་ཅན་བསྟན་པས་ན། རིགས་མ་ཚང་བའི་ཁྱད་པར་བརྗོད་པའི་
རྒྱན་ནོ། །
གསུམ་པ་བྱ་བ་མ་ཚང་བའི་ཁྱད་པར་བརྗོད་པ་ནི། ཁྲོ་གཉེར་དག་ནི་མ་
བསྡུས་ཤིང་། ། སོ་ཡི་གཡོགས་ཀྱང་མ་བསྐྱོད་ལ། ། མིག་ཀྱང་དམར་པོར་མ་
གྱུར་པ། ། དགྲ་ཡི་རིགས་ནི་ཉམས་པར་བྱེད། ། ཀྭ་ཡེ་དཔའ་བོའི་ཁྱུ་མཆོག་
ཁྱོད་ནི། ཞེ་སྡང་གིས་གདོང་དམར་པོར་བརྗིད་པའི་ཁྲོ་གཉེར་དག་ནི་མ་
བསྡུས་ཤིང་། སོ་ཡི་གཡོགས་ཏེ་མཆུའི་འདབ་མ་ཡང་ཡོན་པོར་མ་བསྐྱོད་ལ།
མིག་ཀྱང་འཇིགས་སྟངས་སུ་གདངས་པ་དང་དམར་པོར་མ་གྱུར་པར། དགྲ་ཡི་
རིགས་སུ་གྱུར་པ་ཐམས་ཅད་ནི་རྩ་བ་ནས་ཉམས་པར་བྱས་སོ་ཞེས་པའོ། །
གཞན་སྡེ་ཚར་གཅོད་པ་དྲག་པོའི་བྱ་བ་ཀུན་ནས་བསླངས་དགོས་པ་ཡིན་པ་ལས།
འདིར་ཁྲོ་བའི་རྣམ་འགྱུར་ཙམ་ཡང་མེད་པས། དགྲའི་རིགས་རྣམས་ཉམས་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 313
པར་བྱེད་པའི་རྗོད་ཡུལ་ཁྱད་པར་དུ་འཕགས་པ་བསྟན་པས་ན། བྱ་བ་མ་ཚང་
བའི་ཁྱད་པར་བརྗོད་པའི་རྒྱན་ནོ། ། དེ་བཞིན་དུ། ས་པཎ་རྣམ་ཐར་གྱི་སརྒ་
དང་པོར། འདོད་ལྷས་མ་ཡིན་འགྲོ་ལ་ཆགས་པའི་མདའ། ། རིས་མེད་ལྟོང་
ཅན་སྙིང་ལ་ཟུག་པ་ཡི། ། ཟུག་རྔུ་དྲག་པོས་སྲིད་པའི་སྲོག་འཕྲོག་པ། ། དག་
པའི་སེམས་ཀྱི་བཟོད་པ་ཐོབ་མོད་ལ། ། ཞེས་པ་ལྟ་བུ་ཡང་ངོ༌། །
བཞི་པ་རྫས་མ་ཚང་བའི་ཁྱད་པར་བརྗོད་པ་ནི། ། ཤིང་རྟ་མེད་ཅིང་
གླང་པོའང་མེད། ། རྟ་མེད་རྐང་ཐང་མེད་པར་ཡང་། ། ཟུར་མིག་ཉིད་ཀྱིས་
བུད་མེད་རྣམས། ། འགྲོ་བ་གསུམ་པོ་དག་ལས་རྒྱལ། ། ཤིང་རྟ་བའི་ཚོགས་
མེད་ཅིང་། གླང་པོའི་ཚོགས་ཀྱང་མེད་ལ། རྟ་བའི་ཚོགས་མེད་ཅིང་། རྐང་
ཐང་གི་ཚོགས་མེད་པར་ཡང་། ཟུར་མིག་རིང་དུ་འཕེན་པ་ཁོ་ན་ཉིད་ཀྱིས་
དབང་བསྒྱུར་བའི་བུད་མེད་རྣམས་ནི་འགྲོ་བ་གསུམ་པོ་དག་ལས་རྒྱལ་བར་གྱུར་
ཏོ་ཞེས་པའོ། ། འདིར་རྣམ་པར་རྒྱལ་བའི་རྒྱལ་ཐབས་ཀྱི་རྫས་དཔུང་ཚོགས་
ཡན་ལག་བཞི་མེད་ཀྱང་། བུད་མེད་མིག་གཡོ་མ་རྣམས་འཇིག་རྟེན་གསུམ་
ལས་རྒྱལ་བ་སྟེ། འདོད་པའི་དབང་དུ་བྱེད་པའི་མཛེས་ཆོས་ཁྱད་པར་ཅན་
བསྟན་པ་ནི། རྫས་མ་ཚང་པའི་ཁྱད་པར་བརྗོད་པའི་རྒྱན་ནོ། །
ལྔ་པ་རྒྱུའི་ཁྱད་པར་བརྗོད་པ་ནི། ཤིང་རྟ་འཁོར་ལོ་གཅིག་པ་དང་། །
ཁ་ལོ་པ་ཉམས་རྟ་མི་མཉམ། ། དེ་ལྟ་ན་ཡང་གཟི་བརྗིད་ཅན། ཉི་མས་འགྲོ་བ་
གསུམ་པོ་མནན། ། ཉི་མ་ནི་འདྲེན་པའི་ཤིང་རྟ་འཁོར་ལོ་ཟུང་མིན་པ་གཅིག་
པ་དང་། ཁ་ལོ་བ་ཉམས་པ་ནི་དྲང་སྲོང་འདོད་སྲུང་གི་བུ་བྱ་ཁྱུང་གི་ཕུ་བོར་
གྱུར་པ་བརླ་མེད་པ་ཡན་ལག་མ་ཚང་བ་དང་། འདྲེན་བྱེད་གྱི་ཤིང་རྟ་ཆ་མི་
མཉམ་པ་སྟེ་བདུན་ལས་མེད་པ་དེ་ལྟ་ན་ཡང་། གཟི་བརྗིད་ཀྱི་བདག་ཉིད་ཅན་
ཉི་མས་འགྲོ་བ་གསུམ་པོ་ཟིལ་གྱིས་མནན་པར་གྱུར་ཏོ། ། ཞེས་པའོ། །



314 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གསུམ་པ་མ་བཤད་པ་བསླབ་ཚུལ་ནི། གཟི་བྱིན་ཅན་ཞེས་ཁྱད་པར་
ལས། ། འདིར་ནི་རྒྱུ་ཡི་ཁྱད་པར་བརྗོད། ། རིམ་པ་འདི་ཡིས་གཞན་གྱི་
ནི། ། དབྱེ་བ་རྣམས་ཀྱང་བརྟག་པར་བྱ། ། འཁོར་ལོ་ཡ་གྱལ་དང་། ཁ་ལོ་པ་
ཉམས་པ་རྟ་མི་མཉམ་པ་ལ་སོགས་པའི་སྐྱོན་དེ་རྣམས་དང་ལྡན་ཡང་། གཟི་
བརྗིད་ཅན་ཞེས་བརྗོད་པའི་ཡུལ་མ་ནོར་བའི་ཉི་མ་སྣང་བ་ཀུན་གྱི་བདག་པོ།
གཞན་ལ་ལྟོས་པ་མེད་པའི་རང་བཞིན་གྱི་རྒྱུ་ཁྱད་པར་དུ་འཕགས་པ་ལས།
འགྲོ་བ་གསུམ་ཟིལ་གྱིས་གནོན་པར་བྱེད་པ་འདི་ལྟ་བུ་ནི་རྒྱུ་ཡི་ཁྱད་པར་བརྗོད་
པའི་རྒྱན་ནོ། ། བརྗོད་ཟིན་དེ་མ་ཐག་པའི་ཚིག་སྦྱོར་གྱི་རིམ་པ་འདི་ཡིས་ནི།
བྱ་བ་མི་འགལ་བའི་ཁྱད་པར་བརྗོད་པ་དང་། བྱ་བ་འགལ་བའི་ཁྱད་པར་
བརྗོད་པ་དང་། སྙན་པར་སྨྲ་བའི་ཁྱད་པར་བརྗོད་པ་ལ་སོགས་པ་དབྱེ་བ་མང་
དུ་ཡོད་པ་གཞན་རྣམས་ཀྱང་ཕྱོགས་འདིས་བརྟག་པར་བྱ་ཞེས་སོ། ། སྐབས་
འདིར་ཊཱིཀ་མཛད་སྔ་མ་རྣམས་ཡོན་ཏན་སོགས་བཀག་པའི་རྒྱུས་འབྲས་བུ་
བསྐྱེད་པར་བཞེད་ཀྱང་། ། འདིའི་བཤད་བྱ་རྒྱུ་དང་འབྲས་བུས་བྱེད་ཆོས་མ་
ཡིན་ཞིང་། གོང་དུ་བཤད་མ་ཐག་པ་ལྟར། ཡོན་ཏན་སོགས་མ་ཚང་བ་ཉིད་དུ་
བསྟན་ནས། བརྗོད་བྱའི་ཡུལ་ཡོན་ཏན་སོགས་ཚང་བ་ལས་ཀྱང་ཁྱད་པར་
འཕགས་པ་ཞིག་སྟོན་པ་གཞུང་དོན་དང་འབྲེལ་ལོ། །
ཉི་ཤུ་རྩ་དྲུག་པ་མཚུངས་པར་སྦྱོར་བའི་རྒྱན་ལ་མཚན་ཉིད་དང་།
དཔེར་བརྗོད་གཉིས་ལས། དང་པོ་ནི། བརྗོད་འདོད་ཡོན་ཏན་ཁྱད་འཕགས་
དང་། ། མཚུངས་པར་བྱས་ནས་འགའ་ཞིག་ནི། ། བསྟོད་སྨད་དོན་དུ་
བསྒྲགས་པ་གང་། ། དེ་ནི་མཚུངས་པར་སྦྱོར་བར་བཤད། ། བརྗོད་པར་
འདོད་པའི་ཡོན་ཏན་ཁྱད་པར་དུ་འཕགས་པ་དང་། ཁྱད་པར་དུ་འཕགས་པ་
མ་ཡིན་པ་སྟེ། དེ་དག་འཇིག་རྟེན་ན་གྲགས་པ་གཞན་དང་ཆོས་མཚུངས་པར་
，



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ།
315
ཚིག་ཏུ་སྦྱོར་བ་བྱས་ནས། འགའ་ཞིག་ནི་བསྟོད་པ་དང་། འགའ་ཞིག་དམད་
པའི་དོན་ཅན་དུ་སྒྲ་བསྒྲགས་པ་གང་ཡིན་པ་དེ་ནི། མཚུངས་པར་སྦྱོར་བའི་
རྒྱན་ཞེས་པར་བཤད་དོ། །
གཉིས་པ་དཔེར་བརྗོད་ལ་གཉིས་ལས། དང་པོ་བསྟོད་པའི་མཚུངས་
སྦྱོར་ནི། གཤིན་རྗེ་ལུས་ངན་ཆུ་ལྷ་དང་། ། མིག་སྟོང་པ་དང་ཁྱོད་ཉིད་
ཀྱང་། ། འཇིག་རྟེན་སྐྱོང་བ་ཞེས་པའི་སྒྲ། ། ཡུལ་གཞན་མེད་པ་རྣམ་པར་
འཛིན། ། ལྷོ་ཕྱོགས་ཀྱི་བདག་པོ་གཤིན་རྗེ་དང་། བྱང་ཕྱོགས་ཀྱི་བདག་པོ་
ལུས་ངན་ཏེ་རྣམ་ཐོས་ཀྱི་བུ་དང་། ནུབ་ཕྱོགས་ཀྱི་བདག་པོ་ཆུ་ལྷ་དང་། ཤར་
ཕྱོགས་ཀྱི་བདག་པོ་མིག་སྟོང་པ་བརྒྱ་བྱིན་ཏེ། ཕྱོགས་ཀྱི་བདག་པོ་དེ་རྣམས་
དང་མིའི་བདག་པོ་ཁྱོད་ཉིད་ཀྱང་མཚུངས་མོད། ཅིའི་ཕྱིར་ན། འཇིག་རྟེན་
སྐྱོང་བ་པོ་ཞེས་པའི་སྒྲ་ནི། འཇུག་པའི་ཡུལ་གཞན་མེད་པར་ཁྱོད་རྣམས་ཀྱིས་
རྣམ་པར་འཛིན་ནོ། ། འདིར་འཇིག་རྟེན་སྐྱོང་བའི་སྒོ་ནས། བརྒྱ་བྱིན་ལ་
སོགས་པ་དང་རྒྱལ་པོ་མཚུངས་པར་བྱས་པས་ན་བསྟོད་པའི་མཚུངས་སྦྱོར་གྱི་
རྒྱན་ནོ། ། དེ་བཞིན་དུ། གླང་པོའི་རྟོགས་པ་བརྗོད་པར། ཟླ་བ་ཀུན་དགའ་
ཉི་མའི་རབ་གསལ་དང་། ། མེ་ཡིས་ཚ་བ་རླུང་གིས་མགྱོགས་པ་དང་། ། སྙིང་
རྗེ་ལ་དགའ་སྐྱེ་བོ་ཆེ་རྣམས་ཀྱིས། ། གཞན་ལ་ཕན་པ་ལྷན་སྐྱེས་རང་བཞིན་
ཡིན། ཞེས་པ་ལྟ་བུ་ཡང་ངོ༌། །
གཉིས་པ་སྨད་པའི་མཚུངས་སྦྱོར་ནི། རི་དྭགས་མིག་དང་འགྲོགས་པ་
དང་། ། གློག་གི་རྩེ་དགའ་དག་དང་ནི། ། སྤྲིན་གྱི་རྩོམ་པའང་རང་བཞིན་
གྱིས། ། སྐད་ཅིག་གཉིས་པར་མི་གནས་སོ། ། རི་དྭགས་མིག་ཅན་ཏེ་གཞོན་ནུ་
མ་དང་ལྷན་ཅིག་འགྲོགས་པའི་བདེ་བ་དང་། གློག་གི་རྩེ་དགའི་རོལ་པ་འགྱུར་
ཞིང་གཡོ་བ་དག་དང་ནི། སྤྲིན་གྱི་འདུ་འགོད་རྩོམ་པའང་མི་རྟག་པའི་རང་



316 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བཞིན་གྱིས་ན། ཡུན་སྐད་ཅིག་གཉིས་པར་ཡང་མི་གནས་སོ་ཞེས་པའོ། །
འདིར་བུད་མེད་དང་འགྲོགས་པའི་བདེ་བ་ནི། གློག་གི་རྩེ་དགའ་སོགས་དང་
མཚུངས་པའི་མི་རྟག་པར་བསྟན་པས་ན། སྨད་པའི་མཚུངས་སྦྱོར་གྱི་རྒྱུན་
ནོ། ། དེ་བཞིན་དུ། སྔོན་བྱུང་གི་རྟོགས་པ་བརྗོད་པར། སྐྱེས་བུ་རྣམས་ལུས་
སྲིད་མཚོའི་སྡུག་བསྔལ་ཆུ་ཡི་ཆུ་བུར་དང་། ། དུས་རླུང་གིས་བསྐྱེད་ལས་ཀྱི་
འཁྲི་ཤིང་རྩེ་ཡི་མེ་ཏོག་དང་། སྒྱུ་མའི་བུད་མེད་མིག་ནི་རྣམ་པར་གཡོ་བ་དག་
གི་ཆ། འདི་ལ་བརྟན་པར་ཉིད་དུ་མངོན་པར་ཁེངས་པ་འདི་ནི་ཅི། ། ཞེས་
པ་ལྟ་བུ་ཡང་ངོ་། །
ཉི་ཤུ་རྩ་བདུན་པ་འགལ་བའི་རྒྱན་ལ། མཚན་ཉིད། དཔེར་
བརྗོད། དོན་བསྡུ་གསུམ་ལས། དང་པོ་ནི། འགལ་ཟླ་སྒྲུབ་བྱེད་སླད་དུ་
ནི། ། གང་དུ་དངོས་པོ་འགལ་བ་རྣམས། ། ཡང་དག་འགྲོགས་པར་རབ་
བསྟེན་པ། ། དེ་ནི་འགལ་བར་བཤད་དེ་དཔེར། ། འགལ་ཟླ་དག་སྒྲུབ་པར་
བྱེད་པའི་སླད་དུ་ནི། ཚིག་སྦྱོར་གང་དུ་དངོས་པོ་བྱ་བ་དང་། བྱེད་པ་ལ་
སོགས་པ་འགལ་བ་རྣམས་ལྷན་ཅིག་ཏུ་ཡང་དག་པར་འགྲོགས་པར་བསྟེན་པ་དེ་
ནི། འགལ་བའི་རྒྱན་ཞེས་པར་བཤད་དེ་དཔེར་ན་ཞེས་པའོ། །
གཉིས་པ་དཔེར་བརྗོད་ལ་དྲུག་ལས། དང་པོ་གཞི་ཐ་དད་པའི་བྱ་བ་
འགལ་བ་ནི། ངང་པའི་རྒྱལ་པོ་རྣམས་དག་ནི། ། མྱོས་པའི་གདངས་སྙན་ཅ་
ཅོ་འཕེལ། ། རྨ་བྱ་རྣམས་ཀྱི་སྒྲ་དག་ནི། ། ཡིད་འོང་ཉིད་དང་བྲལ་བས་
ཉམས། ། སྟོན་ཀའི་དུས་སུ་ནམ་མཁའ་དྲི་མ་དང་བྲལ་ཞིང་། ས་གཞི་ལོ་ཏོག་
དང་། ལྗོན་ཤིང་གི་འབྲས་བུ་ཕུན་སུམ་ཚོགས་པས་ཕྱུག་ལ། གཙང་ཞིང་
དྭངས་པའི་ཆུ་རྒྱུན་ལྷུང་ལྷུང་གི་སྒྲ་འབྱིན་པའི་ཚེ། ངང་པ་ལུས་དཀར་ཞིང་
རྐང་པ་དང་མཆུ་དམར་བ་རྒྱལ་པོའི་མཚན་ཉིད་དང་ལྡན་པ་རྣམས་དག་ནི།



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 317 །
དགའ་བས་མྱོས་པའི་སྐད་གདངས་སྙན་པའི་ཅ་ཅོ་འཕེལ་བ་སྟེ་ཆེ་ཆེར་སྒྲོག་པར་
བྱེད་ལ། དུས་དེར་རྨ་བྱ་རྣམས་མི་དགའ་བས་ན། མགྲིན་པའི་སྒྲ་དག་ནི་ཡིད་
དུ་འོང་བ་ཉིད་སྒྲོགས་པ་དང་བྲལ་བས་ཉམས་པ་སྟེ་སྐད་མི་འབྱིན་པའོ། །
འདིར་ངང་པ་དང་རྨ་བྱ་གཞི་ཐ་དད་པ་ལས། འཕེལ་བ་དང་ཉམས་པའི་བྱ་བ་
ཕན་ཚུན་འགལ་བ་ཉིད་དུས་གཅིག་ཏུ་འགྲོགས་པར་བསྟེན་པས་ན། གཞི་ཐ་
དད་པའི་བྱ་བ་འགལ་བའི་རྒྱན་ནོ། །
གཉིས་པ་གཞི་གཅིག་གི་བྱེད་པ་འགལ་བ་ནི། ། དབྱར་སྐྱེས་ཆུ་འཛིན་
དག་གིས་ནི། ། ནམ་མཁའ་ཡུལ་ངན་ལྟ་བུར་སྤྱོད། ། ཆགས་པ་ཡིས་ཀྱང་འགྲོ་
བ་ཡི། ། ཡིད་ནི་ཀུན་ཏུ་ཆགས་པར་གྱུར། ། དབྱར་གྱི་དུས་སུ་སྐྱེས་པའི་ཆུ་
འཛིན་སྔོ་ཞིང་སྟུག་པོར་འབྲུག་གི་སྐད་དབྱངས་ཆེར་སྒྲོགས་པ་དག་གིས་ནི།
ནམ་མཁའ་ཁྱབ་པར་བྱས་པས་ཡུལ་མི་དགའ་བ་ངན་པ་ལྟ་བུ་སྤྱོད་ལ། ཡང་
སྤྲིན་དེ་ཉིད་ཀྱི་བསིལ་བ་སོགས་པས་ཆགས་པ་སྟེ་དགའ་བའི་འགྱུར་པ་ཡིན་ཀྱང་
འགྲོ་བའི་ཡིད་ནི་ཀུན་ཏུ་ཆགས་པར་གྱུར་ཏོ་ཞེས་པའོ། ། འདིར་གཞི་སྤྲིན་
གཅིག་གིས་བྱེད་པས་ཡུལ་ངན་པ་མི་དགའ་བ་དང་། ཡིད་ཆགས་པས་དགའ་
བར་བྱེད་པ་གཉིས་འགྲོགས་པར་བསྟན་པས་ན། གཞི་གཅིག་གིས་བྱ་བ་འགལ་
བའི་རྒྱུན་ནོ། ། དེ་བཞིན་དུ། འཕྲོག་མའི་རྟོགས་པ་བརྗོད་པར། གང་གི་
གཏོང་དང་བརྟུལ་ཕོད་ཀྱི། ། རེ་ཕྱོགས་ཡོངས་སུ་རྫོགས་བྱེད་ཅིང་། ། ལག་པ་
རིན་ཆེན་ཚོགས་ལ་ཡངས། ། རལ་གྲི་འཛིན་ལ་དམ་པར་གྱུར། ། ཞེས་པ་ལྟ་
བུ་ཡང་ངོ་། །
གསུམ་པ་གཞི་གཅིག་གིས་ཆོས་དུ་མ་འགལ་བ་ནི། རྐེད་པ་ཕྲ་ཞིང་རོ་
སྨད་སྦོམ། ། མཆུ་དམར་མིག་ནི་དཀར་བ་མིན། ། ལྟེ་བ་དམའ་ཞིང་ནུ་མ་
མཐོ། ། བུད་མེད་ལུས་ཀྱིས་སུ་མ་བཅོམ། ། རྐེད་པ་པདྨའི་སྐུད་པ་ལྟར་ཕྲ་



318
ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཞིང་། རོ་སྨད་དམ་ཚང་ར་སྦོམ་ལ། མཆུ་འདབ་ཀྱི་སྒྲོས་རབ་ཏུ་དམར་ཞིང་།
མིག་ནི་དཀར་བ་མིན་པ་སྟེ་གནག་པ་དང་། ལྟེ་བ་འཁོར་བ་ལྟ་བུར་དམའ་
ཞིང་། ནུ་མ་འདོད་པའི་མྱོས་བུམ་དུ་མངོན་པར་མཐོ་བའི་བུད་མེད་དར་བབ་
མའི་ལུས་ཀྱིས་སུ་མ་བཅོམ་སྟེ། འདོད་ཆགས་ཀྱི་ཉོན་མོངས་པས་ཐམས་ཅད་
བཅོམ་ཞེས་པའོ། དེ་ཡང་ཕྲ་བ་དང་སྦོམ་པ། དམར་བ་དང་གནག་པ།
དམའ་བ་དང་མཐོ་བ་ལ་སོགས་པ་གཞི་བུད་མེད་གཅིག་གི་མཛེས་ཆོས་མང་དུ་
འགལ་བའི་འགྲོགས་པར་བསྟན་པས་ན། གཞི་གཅིག་གི་ཆོས་དུ་མ་འགལ་བའི་
རྒྱན་ནོ། །
བཞི་པ་རྫས་འགལ་བ་ནི། པད་རྩའི་ལག་པ་ཆུ་ཤིང་བརླ། ། པདྨའི་
གདོང་དང་ཨུཏྤལ་མིག ། ཁྱོད་ཀྱི་གཟུགས་ཀྱིས་བདག་ཅག་རྣམས། ། གདུང་
ནུས་མིན་ནམ་ལུས་ཅན་མ། ། ཀྱེ་ལུས་ཅན་མ་ཉོན་ཅིག་ཅེས་བོད་ནས།
མཉེན་ཞིང་འཇམ་པ་པད་རྩའི་ལག་པ་དང་། མཁྲང་ཞིང་རྒྱས་པའི་ཆུ་ཤིང་གི་
བརླ་དང་། རྣམ་པར་དཀར་ཞིང་དྲི་ཞིམ་པ་པདྨའི་གདོང་པ་དང་། གནག་
ཅིང་དཀྱུས་རིང་བ་ཨུཏྤ་ལའི་མིག་དང་ལྡན་པ་ལང་ཚོ་མ་ཁྱོད་ཀྱི་གཟུགས་མཛེས་
ཕུལ་དུ་བྱུང་བ་ཉིད་ཀྱིས། བདག་ཅག་འདོད་ལྡན་གྱི་སྐྱེ་བོ་རྣམས་ཆགས་པའི་
ཟུག་རྔུ་དྲག་པོས་ཤིན་ཏུ་གདུང་བར་ནུས་པ་མིན་ནམ་སྟེ་ངེས་པར་གདུང་ནུས་
པ་ཡིན་ནོ། ། ཞེས་གཞི་བུད་མེད་གཅིག་ལ་རྫས་སོ་སོར་འགལ་བ་པད་རྩ་
མཉེན་པ་དང་། ཆུ་ ཤིང་མཁྲང་བ་དང་། པདྨ་དཀར་པོ་དང་། ཨུཏྤལ་
གནག་པ་སྟེ། དེ་རྣམས་ཀྱི་ལག་པ་སོགས་ལྡན་པས་ན། གཞི་གཅིག་གི་རྫས་
འགལ་བའི་རྒྱན་ནོ། །
ལྔ་པ་གཞི་གཅིག་གི་ལས་འགལ་བ་ནི། སྐྱེད་ཚལ་རླུང་གིས་རབ་བསྐྱོད་
པ། ། ཙུ་ཏ་ཙམ་པ་ཀ་ཡི་རྡུལ། ། རེག་པ་མིན་ཡང་མགྲོན་པོ་ཡི། ། མིག་ལ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ།
319
མཆི་མ་འཛག་པར་བྱེད། ། སྐྱེད་མོས་ཚལ་ཉམས་སུ་དགའ་བ་ཅན་གྱི་ལྗོན་པ་
སྣ་ཚོགས་པ་རླུང་བཞོན་རོལ་པ་དག་གིས་རབ་ཏུ་བསྐྱོད་པ་ལས། ཙུ་ཏ་དང་
ཙམ་པ་ཀའི་མེ་ཏོག་གི་རྡུལ་རྣམས་འཐུལ་བ་མིག་ལ་རེག་པ་མིན་ཡང་མཐོང་བ་
ཉིད་ན་ཆགས་པ་བསྐྱེད་པར་བྱས་ནས། མགྲོན་པོ་བུད་མེད་དང་བྲལ་བ་
རྣམས་དགའ་མ་དྲན་ཏེ། མིག་ལ་མཆི་མ་ཟགས་པར་བྱེད་ཅེས་པའོ། །
འདིར་གཞི་གཅིག་པུ་མེ་ཏོག་རྡུལ་གྱིས་མིག་ལ་མ་རེག་ཀྱང་། མཆི་མ་འཛག་
པར་བྱེད་པའི་ལས་འགལ་བ་འགྲོགས་པར་བསྟན་པས་ན། གཞི་གཅིག་གི་ལས་
འགལ་བའི་རྒྱན་ནོ། །
དྲུག་པ་སྦྱར་བའི་འགལ་བ་ནི། སྙན་པར་སྒྲོགས་མ་ཁྱོད་ཀྱི་མིག །
ནག་དཀར་རྗེས་སུ་དམར་བ་ཡང་། ། རྣ་བ་དག་ལ་བརྟེན་པ་ནི། ། སུ་ཡི་ཡིད་
བརྟན་ཉིད་དུ་འགྱུར། ། འདི་ནི་སྒྲ་སྦྱར་བའི་འགལ་བ་སྟེ། རྒྱ་དཔེར།
ཀྲིཥྛརྫུ་ནཱ་ནུ་རཀྟ་བི་དྲྀ ཀཎྜ་ས་ལམྦི་ནཱི། ། ཞེས་པའི་ཀྲྀ་་ནག་པ་པའི་སྲིད་
སྒྲུབ་ཀྱི་ཆུང་མ་ནག་མོ་གཉིས་ལ་འཇུག ཨརྫུ་ན་དཀར་བ་དང་སྲིད་སྒྲུབ་
གཉིས་ལ་ ཨ་ནུ་རཀྟ་རྗེས་སུ་དམར་བ་དང་རྗེས་ཆགས་པ་གཉིས་ལ་འཇུག
ཀཎྜ་རྣ་བ་དང་སྲིད་སྒྲུབ་ཀྱི་སྒྲ་རྣ་ཅན་གཉིས་ལ་འཇུག་གོ། ། དེ་བས་ན་ཕྱོགས་
གཅིག་ལ་གོང་གི་དཔེར་བརྗོད་པ་སྟེ། སྙན་སྒྲོགས་མ་ཞེས་མཛེས་མ་ལ་འབོད་
ནས། ཁྱོད་ཀྱི་མིག་འབྲས་ནག་པ་དང་། དེའི་མཐའ་མ་དཀར་བ་དང་།
དེའི་མཐའ་མ་རྗེས་སུ་ཆགས་པའི་ཉམས་ཀྱིས་ཅུང་ཟད་དམར་ཞིང་དཀྱུས་རིང་
བ་ལ་སོགས་པ་མཛེས་པ་ཕུལ་དུ་བྱུང་བ་ཡང་། རྣ་བ་གཉིས་ཀྱི་བར་དག་ལ་
རྫོགས་པར་བརྟེན་པ་འདི་ལྟ་བུ་ཡིས་ནི། སྐྱེ་བོ་ཀུན་གྱི་ཡིད་དགའ་བས་ཚིམ་
པས་གཡོ་མེད་དུ་བརྟན་པར་འཐད་པ་ལ། སུ་ཞིག་གི་ཡིད་བརྟན་པ་ཉིད་དུ་ག་
ལ་འགྱུར་ཏེ། རྣལ་དུ་མི་གནས་པའི་བྱེད་པ་ནི་ཤིན་ཏུ་འགལ་ལོ། ། ཞེས་མིག་



320
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཟུར་རྣ་བར་དུད་པ་ལ་བརྟེན་པས་མཛེས་པས་གཞན་ཡིད་ཆགས་པའི་དབང་དུ་
འཕྲོག་པ་དང་སྦྱར་རོ། ། ཕྱོགས་གཅིག་ལ།ནག་མོ་སྙན་སྒྲོགས་ཁྱོད་ཀྱི་མིག་
སྲིད་སྒྲུབ་ལ་ཆགས་ལྟ་བྱེད་ཀྱང་། ། རྣ་ཅན་དག་ལ་བརྟེན་པ་ནི། ། སུ་ཡི་ཡིད་
བརྟན་ཉིད་དུ་འགྱུར། ། ནག་མོ་སྙན་སྒྲོགས་མ་ཞེས་བོད་ནས། ཁྱོད་ཀྱི་མིག་
ནི་རང་གི་བདག་པོ་སྲིད་སྒྲུབ་ལ་ཆགས་པས་ལྟ་བར་བྱེད་ཀྱང་། བདག་པོའི་མི་
མཐུན་ཕྱོགས་རྣ་ཅན་དག་ལ་འདོད་པ་བརྟེན་པར་བྱེད་པ་ནི་འགལ་བ་ཁོ་ན་
ཡིན་པའི་ཕྱིར། འགྲོ་བ་སུ་ཡི་ཡིད་བརྟན་ནམ་ཡིད་ཆེས་པའི་གནས་སུ་འགྱུར་
ཏེ་ཅི་ནས་ཀྱང་མི་འགྱུར་རོ། ། ཞེས་གཏམ་རྒྱུད་དང་སྦྱར་བའོ། ། དེ་ལྟར་
གཞི་སོ་སོ་ལ་སྒྲ་གཅིག་ཏུ་སྦྱར་ཞིང་། འགལ་བ་སྟོན་པར་བྱེད་པས་ན་སྦྱར་བའི་
འགལ་བའོ། ། འདི་ལ་སྣར་ཐང་པ་སངྒྷ་ཤྲཱིས་ནི། རྫས་འགལ་འདོད་ཀྱང་།
དེ་ནི་སྦྱར་བའི་འགལ་བ་ངོས་མ་ཟིན་པར་ཟད་དོ། །
གསུམ་པ་དོན་བསྡུ་བ་ནི། དེ་ལྟར་རྒྱན་འདི་རྣམ་པ་ནི། ། དུ་མ་ཉིད་
དུ་རབ་རྟོགས་བྱ། ། དེ་ལྟར་བརྗོད་ཟིན་པའི་འགལ་བའི་རྒྱན་འདི་རྣམས་ཀྱིས་
མཚོན་པར་བྱས་ནས། རྣམ་པ་མི་འདྲ་བའི་ཁྱད་པར་ནི་དུ་མ་ཉིད་རབ་ཏུ་
རྟོགས་པར་བྱ་ཞེས་པའོ། ། དེ་ལྟར་བསྡུས་པའི་རྒྱུད་དུ། ཁྱོད་ནི་རྒན་མང་
གཞོན་ནུ་མཐའ་དག་རྒྱལ་བའི་སྲས་པོ་ཡིན་ཡང་ཐོག་མར་དང་པོའི་སངས་རྒྱས་
ཁྱོད། ། བུད་མེད་སྦྱར་ཞིང་ཚངས་པར་སྤྱོད་ལྡན་མཆོག་གི་ཐུགས་རྗེ་དག་གིས་
འཇིག་རྟེན་གཉེན་ཏེ་གཤིན་རྗེའི་དགྲ། ། ཁྱོད་ནི་ཞི་ཡང་རྡོ་རྗེ་བཟང་པོ་འཆི་
བའི་འཇིགས་པ་འཕྲོག་པ་ཁྱོད་ནི་རྟག་ཏུ་བདུད་ཀྱི་བདུད། ། ཁྱོད་ནི་གྲོལ་ཡང་
སྲིད་པ་འདིར་ནི་འགྲོ་བ་སྨན་པའི་དོན་དུ་གྲགས་པ་ཁྱོད་ནི་རབ་ཏུ་འཇུག །
ཞེས་ཡོན་ཏན་དུ་མའི་འགལ་རྒྱན་དང་། རྒྱ་འགྲེལ་དྲི་མེད་འོད་ལས། གང་
ཞིག་སྲིད་པའི་འཆིང་བ་རྣམས་ལས་གྲོལ་ཡང་སེམས་ཅན་དོན་དུ་སྲིད་པ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 321
འཛིན། ། དེས་ན་སྟོང་པའི་དོན་དག་སྟོན་མཛད་དུས་ལས་ལས་ཀྱི་འབྲས་བུ་
གཏོང་བ་ལགས། ། སེམས་ཀྱི་དྲི་མ་ཡང་དག་ཡེ་ཤེས་མེས་བསྲེག་རྟག་ཏུ་ཡང་
དག་བརྩེ་བས་བརླན། ། མཛད་སྤྱོད་རྟག་མིན་སེམས་ཅན་དོན་ལ་དགྱེས་པའི་
སངས་རྒྱས་དེ་ལ་བདག་ཅག་འདུད། ། ཅེས་པ་ཏིང་ངེ་འཛིན་གྱི་ཆོས་དང་
མཐུན་པའི་འགལ་རྒྱན་དང་། ། མདོ་སྡུད་ལས། ། དཔའ་བོ་གར་སྤྱོད་ཤེས་
རབ་ཕ་རོལ་ཕྱིན་པ་ཡིས། ། ཁམས་གསུམ་ཡང་དག་འདས་ལ་རྣམ་པར་གྲོལ་
བའང་མིན། ། ཉོན་མོངས་བསལ་བར་གྱུར་ཀྱང་སྐྱེ་བ་སྟོན་པར་བྱེད། ། རྒ་
དང་ན་དང་འཆི་བ་མེད་ཀྱང་འཆི་འཕོ་སྟོན། ། ཞེས་པ་གཞི་གཅིག་གི་བྱ་བ་
འགལ་བའི་རྒྱན་ལ་སོགས་པའོ། ། དེ་ཡང་སྲིད་མིན་དང་། ལྡན་མིན་དང༌།
འོས་མིན་གྱི་བྱེ་བྲག་ལ་སོགས་པའང་འགལ་རྒྱན་དུ་འཁྲུལ་པ་བསྐྱེད་པར་འགྱུར་
ཏེ། དཔེར་ན་དཔག་བསམ་འཁྲི་ཤིང་ལས། གང་ན་ཉི་མས་མུན་པ་སྤྲོ་བྱེད་
གང་ན་ཟླ་བས་མེ་ཆར་འབེབས། ། གང་ན་བདུད་རྩི་ལས་ནི་རབ་དྲག་ནག་པོ་
རྩེགས་པ་རབ་གསལ་སྐྱེས། ། ཞེས་པ་སྲིད་མིན་དང་། རྣམ་སྲས་ཀྱི་ཤིས་པ་
བརྗོད་པར། སྤྲིན་བྲལ་ཉི་འོད་སྟོང་གི་གཟི་འབར་བ། ། འདོད་དགུ་ཆར་
འབེབས་མཛད་པའི་བཀྲ་ཤིས་ཤོག ། ཅེས་པ་ལྡན་མིན་དང་། སྐྱེས་རབས་སོ་
བཞི་པ་ལས། དེ་ཡི་ལག་གཡས་རྩེ་ལས་ཆུ་བསྒྲེངས་པས། ། འདོད་ལྷའི་
སེམས་ནི་མྱ་ངན་མེ་ཡིས་ཚིག ། ཅེས་པ་འོས་མིན་ལ་སོགས་པ་ཆོས་ཅན་དང་
ཆོས་འགལ་བའི་རྣམ་པར་མཐོང་བས་རྒྱན་གྱི་རང་ཚན་ཕྱེད་པར་དཀའ་མོད།
འོན་ཀྱང་རྒྱུན་ནི། ཚིག་གྲོགས་ཀྱི་བྱ་བྱེད་ལས་གསུམ་ལ་ལྟོས་པ་མེད་པར་
འགལ་བ་ཕན་ཚུན་དོ་ཟླ་བར་གྱུར་པ་དང་སྲིད་མིན་ལྡན་མིན་འོས་མིན་གྱི་བྱེ་
བྲག་འདི་ལྟ་བུ་རྣམས་ནི་ཚིག་གྲོགས་བྱ་བྱེད་ལས་གསུམ་ལ་ལྟོས་པས་ན་ཁྱད་
པར་ཤིན་ཏུ་ཆེའོ། །



322 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཉི་ཤུ་རྩ་བརྒྱད་པ་སྐབས་མིན་བསྟོད་པའི་རྒྱན་ལ། མཚན་ཉིད།
དཔེར་བརྗོད། དོན་བཤད་པ་གསུམ་ལས། དང་པོ་ནི། སྐབས་མིན་འདོད་
པས་བསྟོད་པ་ནི། ། སྐབས་སུ་མ་བབ་བསྟོད་པ་ཡིན། ། གནས་ལུགས་ཇི་ལྟ་
བ་སྐབས་སུ་བབས་པ་མིན་ཡང་། རང་གི་འདོད་པ་ཁོ་ནས་ཡུལ་འགའ་ཞིག་ལ་
བསྟོད་པ་ནི། སྐབས་སུ་མ་བབ་པར་བསྟོད་པའི་རྒྱུན་ཞེས་བྱའོ། །། །
གཉིས་པ་ དཔེར་ བརྗོད་ པ་ ནི། གཞན་ མི་ བསྟེན་ པའི་ རི་ དྭགས་
རྣམས། ། འབད་མེད་རྙེད་པ་སླ་བའི་ནོར། ། ཆུ་དང་རྩྭ་ཡི་མྱུག་སོགས་
ཀྱིས། ། ནགས་རྣམས་སུ་ནི་བདེ་བར་འཚོ། ། ཞེས་པ་སྟེ། གཞན་མི་བསྟེན་
པ་སྟེ་རེ་ལྟོས་ཀྱི་སེམས་བསྲུང་མི་དགོས་པར་རང་དབང་དུ་གྱུར་པའི་རི་དྭགས་
རྣམས། རྩེ་འཇོ་ལ་རོལ་བཞིན་དུ། དཀའ་ཚེགས་ཀྱིས་སྒྲུབ་མི་དགོས་ཤིང་།
འབད་མེད་དུ་རྙེད་པར་སླ་བའི་ནོར་དེ་ཉེར་སྤྱོད་བཏུང་བའི་ཆུ་དང་བཟའ་བ་
རྩྭའི་མྱུ་གུ་དང་། ལོ་འདབ་ལ་སོགས་པའི་ཚོགས་ཀྱི་གནས་རྣམས་སུ་ལུས་
སེམས་གཞན་དབང་དུ་མ་ཤོར་བར་བདེ་བར་འཚོ་བ། ཨ་ལ་ལ་ཤིན་ཏུ་སྐྱིད་
པས་ན། བདག་ཅག་རྣམས་ཀྱང་ཚུལ་དེ་ལྟ་བུར་གྱུར་ན་ཅི་མ་རུང་སྙམ་ཅེས་
པའོ། ། །
གསུམ་པ་དེའི་དོན་བཤད་པ་ནི། རྒྱལ་པོའི་རྗེས་འབྲང་ཉོན་མོངས་
པ། ། སྐྱོ་བའི་ཡིད་དང་ལྡན་པ་ཡིས། ། སྐབས་སུ་མ་བབ་ཉིད་དུ་འདིར། །
རི་དྭགས་སྤྱོད་ཚུལ་འདི་དག་བསྔགས། ། རྒྱལ་པོ་ངན་པའི་རྗེས་སུ་འབྲང་པའི་
འཁོར་དང་མངའ་འོག་ཉོན་མོངས་ཤིང་ཉམ་ཐག་པ་འགའ་ཞིག སྐྱོ་བའི་ཡིད་
འབྱུང་བ་དང་ལྡན་པ་ཡིས། སྐབས་སུ་མ་བབ་བའི་ཡུལ་ ཉིད་དུ་གྱུར་པ།
འདིར་རི་དྭགས་དུད་འགྲོའི་རིགས་ཅན་གྱི་སྤྱོད་ཚུལ་འདི་དག་ལ་སྨོན་པའི་
བསྔགས་པ་ནི། སྐབས་སུ་མ་བབ་པར་བསྟོད་པའི་རྒྱན་ནོ། འདིར་སློབ་
-



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 323
དཔོན་རཏྣ་བྷིས། ཆོག་ཤེས་པ་ཡིས་ཡོངས་བསྒོས་གང་། ། དེ་ལྟར་སྣང་བའི་
ཉོན་མོངས་པ། ། ཡོངས་སུ་འཛིན་པ་བོར་བ་ཡིས། ། བདག་ཉིད་ཆེན་པོ་དེ་
རྣམས་བདེ། ། འདི་ལྟར་སྐབས་མིན་ཉིད་དུ་ནི། ནོར་གསོག་སོགས་ཀྱི་ཉོན་
མོངས་ཀྱིས། ། ཡིད་འབྱུང་དབང་གིས་འཇུག་པ་ཡིས། ། དྲང་སྲོང་སྤྱོད་ཚུལ་
རབ་ཏུ་བསྔགས། ། ཞེས་པ་དཔེར་བརྗོད་པ་མཛད་ཀྱང་། ། སྐབས་འདིའི་
བཤད་བྱ་དང་ཧ་ཅང་འབྲེལ་བར་མངོན་ཏེ། དྲང་སྲོང་ལ་བསྟོད་པ་སྐབས་སུ་
མ་བབ་པའི་རྒྱུ་མཚན་མེད་པའི་ཕྱིར་རོ། ། འོ་ན་བསྡུས་པ་བརྗོད་པ་དང་འདི་
ལ་ཁྱད་པར་ཅི་ཡོད་དེ་གཉིས་ཀ་གཞན་ལ་བསམས་ནས་གཞན་བརྗོད་པའི་ཕྱིར་
རོ་ཞེ་ན། བསྡུས་པ་བརྗོད་པ་ནི། མཚུངས་པའི་དངོས་པོ་སྐབས་ཐོབ་མཐུན་
པ་གཞན་ཞིག་གིས་བརྗོད་བྱའི་དོན་བསྡུས་པའི་ཚུལ་གྱིས་བརྗོད་པར་བྱེད་ལ།
འདིར་ནི་སྐབསསུ་མ་བབ་པའི་ཡུལ་ལའང་། རང་གི་འདོད་པས་སྨོན་ཞིང་
བསྟོད་པ་ལས་གཞན་པའི་ཚུལ་དོན་བསྟན་རྒྱུ་མེད་པས་ན་ཁྱད་པར་ཆེའོ། ། དེ་
བཞིན་དུ་དཔག་བསམ་འཁྲི་ཤིང་ལས་དགེ་བྱེད་ཀྱི་རྟོགས་པ་བརྗོད་པར། ཡང་
ཡང་སེན་མོ་བཏབ་པ་ཡིས། ། སྒྲ་བྱེད་ཆགས་ལྡན་པི་ཝང་འདི། ། བསོད་
ནམས་ཀྱིས་ནི་འདི་ཡི་ཕང་། ། འཛེག་འདོད་ཉིད་འགྱུར་སྐལ་བ་བཟང་། །
ཞེས་པ་པི་ཝང་སེམས་མེད་ལ་སྨོན་ཤིང་བསྟོད་པ་འདི་ལྟ་བུ་ཡང་ངོ་། །
ཉི་ཤུ་རྩ་དགུ་པ་ཟོལ་བསྟོད་ཀྱི་རྒྱན་ ལ་ གསུམ། མཚན་ ཉིད།
དཔེར་བརྗོད། དོན་བསྡུ་བའོ། ། དང་པོ་ནི། གལ་ཏེ་སྨད་པ་བཞིན་བསྟོད་
ནས། ། སྐྱོན་ལྟར་སྣང་བའི་ཡོན་ཏན་ཉིད། ། གང་དུ་ཉེ་བར་ཐོབ་གྱུར་
པ། ། འདི་ནི་ཟོལ་གྱིས་བསྟོད་པར་བཤད། ། གལ་ཏེ་བརྗོད་པར་འདོད་པ་
འགའ་ཞིག་ལ་དམད་པ་སྐད་བཞིན་དུ་བསྟོད་ནས་བཀུར་བའི་ཡུལ། རྣམ་པ་
སྐྱོན་ལྟར་སྣང་བའི་དོན་ཡོན་ཏན་ཁྱད་པར་དུ་འཕགས་པ་ཉིད་ཀྱི་ཆེ་བ་གང་དུ་



324 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
ཉེ་བར་ཐོབ་ཅིང་སྟོན་པར་གྱུར་པའི་ཚིག་སྦྱོར་འདི་འདྲ་བ་ནི། ཟོལ་གྱིས་
བསྟོད་པར་བཤད་དོ། ། འོ་ན་ཆ་ལས་བསྟོད་པ་དང་ཁྱད་པར་མེད་དོ་ཞེ་ན།
ཆ་ལས་བསྟོད་པ་ནི། བསྟོད་ཚུལ་གྱི་རང་བཞིན་གསལ་བ་སྒྲིབ་པའི་ཚིག་ཡིན་
ལ། འདི་ནི་སྐྱོན་ལྟར་སྣང་བས་ཡོན་ཏན་ཕུལ་བྱུང་བསྒྲུབ་པའི་ངག་ཡིན་པས་
ན། དེ་གཉིས་ཁྱད་པར་ཆེའོ། །
གཉིས་པ་དཔེར་བརྗོད་ལ་གསུམ། དང་པོ་མཐུ་ཕུན་ཚོགས་ཀྱི་ཟོལ་
བསྟོད་ནི། རཱ་མ་དཀའ་ཐུབ་པ་ཡིས་ཀྱང་། ། འབྱུང་པོ་འཛིན་མ་འདི་ལས་
རྒྱལ། ། དེ་ ཉིད་ རྒྱལ་ པོ་ ཁྱོད་ ཀྱིས་ ཀྱང་། ། འདི་ ལ་ ཁྱོད་ནི་རྒྱགས་མ་
མཛད། ། རྒྱལ་པོ་ཤིང་རྟ་བཅུ་པའི་བུ་རཱ་མ་ཎ་ཞེས་བྱ་བ་ནགས་སུ་དཀའ་ཐུབ་
ལ་སྤྱོད་པ་པོ་རང་ཉིད་གཅིག་པུ་ཡིས་ཀྱང་འབྱུང་པོ་འཛིན་མ་སྟེ་ས་ཆེན་པོ་འདི་
ལས་རྒྱལ་བར་གྱུར་པ་ཡིན་ན། ས་དེ་ཉིད་ལ་སྟོབས་ཀྱི་དཔུང་ཚོགས་ཡན་ལག་
བཞི་དང་ལྡན་པའི་རྒྱལ་པོ་ཁྱོད་ཀྱིས་ཀྱང་རྣམ་པར་རྒྱལ་ཏེ་རང་དབང་དུ་གཟུང་
བ་འདི་ཙམ་ལ་རྒྱལ་པོ་ཁྱོད་ལྟ་བུའི་དབང་ཐང་དུ་སོང་ན་ཁྱད་པར་འཕགས་རྒྱུ་
མེད་ པས་རྒྱགས་པ་དང་འཕྱར་བའི་ང་རྒྱལ་མཐོན་པོ་མ་མཛད་ཅིག་ཅེས།
ཆེན་པོ་རློམ་སེམས་བྱེད་རིན་མི་ཆོག་པའི་དམད་པ་ལྟར་བྱས་ནས། མཐུ་ཆེན་
པོ་རཱ་མ་ཎ་དང་མཚུངས་པར་བསྟོད་པས་ན། མཐུ་ཕུན་སུམ་ཚོགས་ཀྱི་ཟོལ་
བསྟོད་རྒྱུན་ནོ། དེ་བཞིན་དུ་འཕགས་པ་རྒྱ་ཆེ་རོལ་པ་ལས། ལྷུན་པོ་རི་རབ་རྡོ་
རྗེའི་ཁོར་ཡུག་དང་། ཕྱོགས་བཅུ་དག་ནི་རི་གཞན་གང་ཡོད་པ། ལག་པས་
མཉེས་ཤིང་རྨེག་མེད་ཕྱིར་རློག་ན། ། མི་ལུས་སྙིང་པོ་མེད་པ་མཚར་ཅི་ཆེ། །
འདི་ནི་ཤིང་དབང་མཆོག་དྲུང་སྡང་པའི་གྱད། ། དཔུང་བཅས་བདུད་རྣམས་
རྒྱལ་མཚན་ སྡེར་ བཅས་ པ། ། ནག་ པོ་རྩ་ ལག་ བྱམས་ པའི་ སྟོབས་ ཀྱིས་
འཇོམས། ། བླ་མེད་བྱང་ཆུབ་ཞི་བར་འཚང་ཡང་རྒྱ། ། ཞེས་པ་རྒྱལ་བའི་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 325
བཀའ་ཚིག་གི་རྗེ་བོར་གྱུར་པ་ལ་ལེགས། ། ལུགས་ཇི་ལྟར་ཡོད་པ་ལྟར་དང་།
དེ་ལ་དཔེ་བླངས་ཏེ། ནགས་ཤོད་པ་ཆོས་དབང་གྲགས་པས་མི་ལ་བཞད་པ་རྡོ་
རྗེ་ལ་བསྟོད་པར། རྡོ་རྗེའི་སྐུ་ལ་དགུན་དུས་ཁ་བ་ཡིས། ། རེག་པས་མི་རྫི་དེ་
ལ་ངོ་མཚར་ཅི། ། སྲིད་གསུམ་ཟ་བ་གཏུམ་མོའི་ཆེན་གྱིས་མེ། ། འཚིག་པར་
མ་ནུས་རས་ཀྱི་གོས་འདི་མཚར། ། ཞེས་པ་དང་། སྒྲོལ་མའི་བསྟོད་པ་བསྐལ་
བཟང་རང་འོད་དུ། འཆི་བས་བྱས་པའི་འཇིགས་པ་བརྒྱད། ། སྐྱོབ་པའི་དམ་
བཅས་ཡོངས་མ་སྙེམས། ། སྲིད་གསུམ་སྡུག་བསྔལ་ཚོར་བ་ཀུན། ། འཕྲོག་
གྱུར་འདི་ལ་དཔྱད་མི་འཚལ། ། ཞེས་པ་ལྟ་བུ་ཡང་ངོ་། །
གཉིས་པ་དཔའ་བ་ཕུན་ཚོགས་ཀྱི་ཟོལ་བསྟོད་ནི། སྔོན་གྱི་སྐྱེས་བུ་ལས་
བཅད་ནས། ། དཔལ་འདི་ཁྱོད་ཀྱིས་ཡོངས་སུ་སྤྱོད། ། རྒྱལ་པོ་བུ་རམ་ཤིང་
པའི་རྒྱུད། ། ཁྱོད་ཀྱི་འདི་ནི་རིགས་སམ་ཅི། ། སྔོན་གྱི་སྐྱེས་བུ་སྟེ་ཁྱབ་འཇུག་
གིས་བདག་ཏུ་བྱེད་པ་ལས་བཅད་ནས། ས་གཞིའི་དཔལ་དང་འབྱོར་པ་འདི་
རྣམས་མི་བདག་ཁྱོད་ཀྱིས་ཡོངས་སུ་སྤྱོད་པ་ཞིག་འདུག་མོད། དེས་ན་རྒྱལ་པོ་
བུ་རམ་ཤིང་པའི་རྒྱུད་དུ་འཁྲུངས་པའི་རིགས་མཐོན་པོ་མཛངས་ཤིང་བག་ཡོད་
པ་ཁྲེལ་དང་ལྡན་པ་ཁྱོད་ཚུལ་འདི་ནི་རིགས་སམ། ཞེས་ཏེ་མི་རིགས་སོ་ཞེས་
སྨད་པ་ལྟར་བྱས་ནས། གཞན་རྣམས་ལ་ལྟ་སྨོས་ཀྱང་ཅི་དགོས་ལྷ་སྟོབས་པོ་ཆེ་
ཁྱབ་འཇུག་གི་མངའ་ཐང་ཡང་འཕྲོག་པར་བྱས་པའི་དཔའ་བ་ཡང་དག་པས་
བསྟོད་པ་ན། དཔའ་བ་ཕུན་ཚོགས་ཀྱི་ཟོལ་བསྟོད་རྒྱན་ནོ། ། དེ་བཞིན་དུ།
ཁོ་བོས་རྗེ་བཙུན་འཇམ་པའི་དབྱངས་ལ་བསྟོད་པ་འཕགས་པ་མཉེས་པའི་སྒྲ་
དབྱངས་ལས། བདུད་ཀྱི་ལམ་རྣམས་གཅོད་པས་བརྒྱན་པ་ཡིས། ། དཔུང་པ་
ཆོས་ཀྱི་ཉེར་འཚོའི་འབད་པས་ཅི། ། ལས་ཉོན་སེམས་ཅན་ཁམས་ལ་མི་གནས་
པའི། ། མྱང་འདས་གད་མོ་ཁྱོད་ཀྱིས་མཚན་ནས་རྒོད། ། ཅེས་པ་ལྟ་བུ་ཡང་



326
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ངོ་། ། །
གསུམ་པ་སྟོབས་ཕུན་ཚོགས་སྦྱར་བའི་ཟོལ་བསྟོད་ནི། ཁྱོད་ཀྱི་བཙུན་
མོ་ས་གཞི་ནི། ། ལག་འགྲོའི་ལོངས་སྤྱོད་དག་ལ་ཆགས། ། ཅི་སླད་ཁྱོད་ཀྱི་ང་
རྒྱལ་ནི། ། མཆོག་གི་མཐའ་རུ་འཛེགས་པར་གྱུར། ། ཀྱེ་ས་སྐྱོང་ཁྱོད་ཀྱི་སྤྱོད་
ཡུལ་དམ་པར་གྱུར་པ་བཙུན་མོ་དང་ས་གཞི་དག་ནི་ལག་འགྲོ་ཞེས་པ་ཀླུ་དང་།
བྱོལ་སོང་དང་སྐྱེ་བོ་ངན་པ་རྣམས་ལ་འཇུག་སྟེ། དེ་དག་གི་ལོངས་སྤྱོད་དག་ལ་
ཆགས་ཤིང་ཞེན་པའི་བདག་ཉིད་ཙམ་དུ་ཟད་དོ། ། དེ་བས་ན་རྒྱུ་མཚན་ཅིའི་
སླད་དུ་རྒྱལ་པོ་ཁྱོད་ཀྱི་ང་རྒྱལ་ནི་མཆོག་གི་སྟེ་ཆེ་བ་ལས་ཀྱང་ཆེས་ཆེ་བའི་མཐའ་
འམ་རྩེ་མོ་རུ་འཛེགས་པར་གྱུར་པ་འདི་ནི་མི་རིགས་སོ་ཞེས་སྨད་པ་ལྟར་བྱས་
ནས། དོན་ནི་བཙུན་མོ་ལག་འགྲོ་ཀླུའི་ལོངས་སྤྱོད་དེ་ནོར་བུ་རིན་པོ་ཆེ་ལ་
སོགས་པ་ཀླུས་བདག་ཏུ་བྱེད་པའི་རྫས་འཛིན་པའི་དོན་དང་། རྒྱལ་པོས་སྐྱོང་
བའི་ས་གཞི་ཀླུའི་ལོངས་སྤྱོད་རྒྱ་མཚོ་ལ་ཆགས་པ་སྟེ་རྒྱ་ཆེ་བའི་དོན་ཏོ། །
སྐབས་འདིའི་དཔེར་བརྗོད་གསུམ་ཀ་འགྲེལ་གཞི་སྔ་མར་སྦྱར་བའི་ཟོལ་བསྟོད་
དུ་བཤད། དཔེར་བརྗོད་དང་པོར། རཱ་མ་དཀའ་ཐུབ་པ་ཡིས་ཀྱང་། ། ཞེས་
པར། དཀའ་ཐུབ་ནི། སྐྱེ་བ་གཞན་ལ་བསགས་པའི་མཐུ་དང་ལྡན་པས་སྦྱར་
བའོ། ། ཞེས་པ་དེ་ནི་མ་ཡིན་ཏེ། རཱ་མ་ཎ་ཡབ་ཀྱི་བཀའ་བསྒོ་བ་བཞིན་ནགས་
སུ་དཀའ་ཐུབ་ཀྱི་བརྟུལ་ཞུགས་བཟུང་བ་ཁོ་ན་བརྗོད་ཀྱི། དེ་བས་གཞན་པའི་
སྦྱར་བ་བྱར་མེད་དོ། ། དཔེར་བརྗོད་གཉིས་པ། དཔལ་འདི་ཁྱོད་ཀྱིས་ཡོངས་
སུ་སྤྱོད། ། ཅེས་ཁྱབ་འཇུག་གི་ཆུང་མ་ལྷ་མོ་དཔལ་མོ། རྒྱལ་པོ་བུ་རམ་ཤིང་
པའི་རྒྱུད་ཀྱི་ཕྱོགས་སོ་ཞེས་སྦྱར་བར་བཞེད་ཀྱང་། དེ་འདྲ་བའི་གཏམ་རྒྱུད་
མེད་པས་སྦྱར་བ་གཞི་མ་གྲུབ་བོ། ། དཔེར་བརྗོད་གསུམ་པ། ཁྱོད་ཀྱི་བཙུན་
མོ་ས་གཞི་ནི། ། ཞེས་སོགས་སྦྱར་བ་ཡིན་པར་མཐུན་གྱི། ། བྷོ་ག་ཞེས་པའི་སྒྲ་
---



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 327
ལས་ས་ཞིག་ཀླུའི་ལུས་ལ་གནས་པ་དང་། བཙུན་མོ་སྐྱེ་བོ་ངན་པའི་ལོངས་སྤྱོད་
ལ་ཆགས་ཞེས་སྦྱར་བ་སྲིད་ནའང་། ཚུལ་དེ་དང་། ངག་གི་དབང་ཕྱུག་གིས་
ཁྱོད་ཀྱི་བཙུན་མོ་གཞན་གྱིས་གཟུང་བའོ་ཞེས་འཆད་ཚུལ་གཉིས་ཀ་སྨད་པ་
མཐར་ཕྱིན་པར་སོང་བས་ཟོལ་གྱིས་བསྟོད་རྒྱུ་ཡོད་པ་མ་ཡིན་ནོ། ། སྣར་ཐང་
པ་སངྒྷ་བྲིས། འདི་ནི་ལག་འགྲོ་ཀླུ་དང་བཙུན་མོ་ཁོ་ན་ལ་སྦྱར་ཞེས་པས། སྦྱར་
བྱའི་གཙོ་བོ་ས་གཞི་ཧོར་གོང་དུ་ལུས་སོ། །
གསུམ་པ་དོན་བསྡུ་བ་ནི། དེ་ལྟར་ཉེ་བར་མཚོན་པ་ལས། ། སྦྱར་བ་
ཅན་དང་གཞན་དག་གི། ། ཟོལ་གྱིས་བསྟོད་པའི་རྣམ་པ་རྣམས། ། རབ་ཏུ་རྒྱ་
ཆེ་མཐའ་དང་བྲལ། ། དེ་ལྟར་བསྟན་པའི་དཔེར་བརྗོད་པ་གསུམ་གྱིས་ཉེ་བར་
མཚོན་པར་བྱ་བ་ལས། གསུམ་པ་སྦྱར་བ་ཅན་གྱི་ཟོལ་བསྟོད་དང་། དེ་ལས་
གཞན་གོང་དུ་བཤད་པའི་གཉིས་པོ་དག་གི་དབྱེ་བས། ཟོལ་གྱིས་བསྟོད་པའི་
རྣམ་པ་སྣ་ཚོགས་པ་རྣམས་ཏེ། འདིར་མ་འདུས་པ་ཤིན་ཏུ་རྒྱ་ཆེ་ཤིང་མཐའ་
བྲལ་བ་ཚད་མེད་པར་བཤད་པས། ས་པཎ་རྣམ་ཐར་གྱི་སརྒ་བཅུ་གཅིག་པར།
གཙུག་ཏོར་ང་རྒྱལ་ལྟར་མི་མངོན་འཕགས་པར། ། མཛོད་སྤུ་དཀར་པོ་གཡས་
སུ་འཁྱིལ་བཞད་པས། ། མ་སྙེམས་མཚན་དང་དཔེ་བྱད་འདི་ལྟ་བུ། ། སངས་
རྒྱས་ཀུན་ལ་ཡོད་ཅེས་བསྟན་པ་བཞིན། ། ཞེས་པ་རབ་རྟོག་གིས་ཟོལ་བསྟོད་
འདི་ལྟ་བུས་ཀྱང་དཔེར་བསྟན་པ་སྟེ། ། རང་བཞིན་བརྗོད་པ་མ་ལགས་པའི་
དོན་རྒྱན་ཐམས་ཅད་ལའང་སྦྱོར་དུ་རུང་བ་རྗེས་སུ་ཤེས་དཔག་པར་བྱའོ། །
སུམ་ཅུ་པ་ངེས་པར་བསྟན་པ་ལ། མཚན་ཉིད་དང་། དཔེར་
བརྗོད་གཉིས་ལས། དང་པོ་ནི། གལ་ཏེ་དོན་གཞན་འཇུག་པ་ཡིས། ། དེ་
དང་མཚུངས་པའི་འབྲས་བུ་འགའ། ། མཆོག་གམ་མཆོག་མིན་སྟོན་བྱེད་
པ། ། དེ་ནི་ངེས་པར་བསྟན་པ་ཡིན། ། གལ་ཏེ་བརྗོད་པར་བྱ་བའི་དོན་རྗོད་



328 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བྱེདགཞན་ལ་འཇུག་པ་ཡི་ནི། བརྗོད་བྱ་སྔ་མ་དེ་དང་མཚུངས་པའི་ངེས་པ་
བསྟན་བྱའི་དོན་གྱི་འབྲས་བུ་འགའ་ཞིག་སྟེ། ཡུལ་མཆོག་གམ་མཆོག་མིན་
དམན་པའི་གནས་སྐབས་སྟོན་པར་བྱེད་པ་དེ་ནི་ངེས་པར་བསྟན་པའི་རྒྱན་ཞེས་
བྱ་བ་ཡིན་ནོ། །
གཉིས་པ་དཔེར་བརྗོད་ལ་གཉིས་ལས། དང་པོ་མཆོག་གི་ངེས་པར་
བསྟན་པ་ནི། ཉི་མ་འཆར་བ་ཉིད་ཀྱིས་ནི། ། པདྨ་རྣམས་ལ་དཔལ་སྟེར་
བྱེད། ། ཕུན་ཚོགས་རྣམས་ཀྱི་འབྲས་བུ་དག ། གྲོགས་པོ་རྗེས་འཛིན་བསྟན་
པའི་ཕྱིར། ། དེ་ཡང་ཉི་མའི་དཀྱིལ་འཁོར་ཕྱོགས་རིས་མེད་པར་གཞན་ལ་ཕན་
པ་རྒྱ་ཆེན་པོས་འཆར་བ་ཉིད་ཀྱིས་ནི། པདྨ་རྗེས་སུ་བཟུང་ནས་མཛེས་དཔལ་
སྟེར་བར་བྱེད་དགོས་པ་ཅིའི་སླད་དུ། དགེ་བ་ཕུན་སུམ་ཚོགས་པ་རྣམས་ཀྱི་
འབྲས་བུ་མཆོག་སྦྱིན་པའི་དམ་པ་དག་གིས། རྒྱུ་མེད་པར་འགྲོ་བ་ཐམས་ཅད་
གྲོགས་དང་མཛའ་བཤེས་ལྟ་བུར་བརྩེ་བས་རྗེས་སུ་འཛིན་པར་བསྟན་པའི་ཕྱིར་
དུའོ་ཞེས་པ། དམ་པའི་སྤྱོད་པ་དང་འགྲོ་བ་སྐལ་བ་བཟང་པོའི་ཡུལ་ཅན་དུ་
ངེས་པར་བསྟན་པས་ན། མཆོག་གི་ངེས་བསྟན་རྒྱན་ནོ། ། དེ་བཞིན་དུ་སློབ་
དཔོན་ཕྱོགས་ཀྱི་གླང་པོས་རྗེ་བཙུན་འཇམ་དབྱངས་ལ་བསྟོད་པར། འདི་ལྟར་
མིག་སྨན་དངམཚུངས་པའི། ། ཅོད་པན་ཕྲེང་བས་མཛེས་པ་ནི། ། ཉོན་
མོངས་བུད་ཤིང་ཡེ་ཤེས་མེའི། ། དུ་བའི་རི་མོ་ལྟ་བུར་མཚོན། ། ཞེས་པ་དང་
ཡང་ངོ་། །
གཉིས་པ་མཆོག་མིན་གྱི་ངེས་པ་བསྟན་པ་ནི། ཟླ་བའི་ཟེར་གྱིས་རེག་པ་
ན། ། མུན་པའི་ཕྲེང་བ་ནུབ་པར་གྱུར། ། འཕྲལ་ལ་རྒྱལ་པོ་དང་འགལ་
རྣམས། ། ངན་པའི་མཐར་གྱུར་གསལ་བར་བྱེད། ། ཟླ་བ་བདུད་རྩིའི་རང་
བཞིན་དུ་གྲགས་པའི་འོད་མི་འཇམ་པ་རྩུབ་པའི་ཟེར་གྱིས་རེག་པ་ཙམ་ན།



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 329
མུན་པའི་ཕྲེང་ཚོགས་ནུབ་པར་གྱུར་པའི་དོན་ནི། སྐྱོབ་བྱེད་མིའི་རྒྱལ་པོར་
གྲགས་པའི་སྤྱོད་ཚུལ་མི་བརླང་བར་བརྟག་ཅིང་གཞིག་ལོང་མེད་པར་ཕྲལ་མ་
ཐག་ཏུ་རང་གི་བློ་དང་འགལ་བའི་འབངས་རྣམས་ཚར་གཅོད་པས། གནས་
སྐབས་ངན་པའི་མཐར་གྱུར་པ་གསལ་བར་བྱེད་པའི་ཕྱིར་ཞེས་རྒྱལ་པོའི་རང་
བཞིན་ངན་པ་དང་འབངས་སྡུག་བསྔལ་བའི་ཡུལ་ཅན་ངེས་པར་བསྟན་པས་ན།
མཆོག་མིན་ངེས་པ་བསྟན་པའི་རྒྱན་ནོ། ། སྐབས་འདིར་འཇམ་དབྱངས་ཁ་ཆེ་
དང་། སྣར་ཐང་པ་སངྒྷ་ཤྲཱིས། ཚིག་རྐང་འོག་བསྒྱུར་བའི་འགྱུར་བཅོས་པ་ལ་
བརྟེན། དཔེར་བརྗོད་དང་པོ་དོན་གཞན་བཀོད་པ་སོང་བ་དང་། དཔེར་
བརྗོད་གཉིས་པ་ཟླ་བོ་དངོས་པོའི་དཔེར་ཐལ་ལོ། འོ་ན་འགྱུར་སྔ་མ་རྣམས་
ཀྱང་དོན་དེ་དང་འདྲ་བའོ་ཞེ་ན། མི་འདྲ་སྟེ། བརྗོད་བྱ་སྔ་མའི་དགོས་པ་ཕྱི་
མ་ངེས་པར་བསྟན་པའི་མཚན་ཉིད་ལས་གཞན་དུ་མི་རྟོག་གོ། །
སུམ་ཅུ་ རྩ་ གཅིག་ པ་ ལྷན་ ཅིག་ བརྗོད་ པའི་ རྒྱན་ ལ་ གསུམ།
མཚན་ཉིད་ཡོངས་བརྗེས་དང་ཐུན་མོང་དུ་བཤད། དཔེར་བརྗོད་དགོས་ཀྱི་
བསྟན། མཐར་མཇུག་བསྡུ་བའོ། ། ཡོན་ཏན་ལས་རྣམས་ལྷན་ཅིག་གི། །
དངོས་པོ་བརྗོད་པ་ལྷན་ཅིག་བརྗོད། ། དོན་རྣམས་བསྣོལ་བ་གང་ཡིན་པ། །
ཡོངས་ བརྗེས་ཡིན་ཏེ་དེ་དག་དཔེར། ། ཡོན་ཏན་དང་ལས་ལ་སོགས་པ་
རྣམས་ལྷན་ཅིག་གི་ཚུལ་གྱིས་བརྗོད་བྱའི་དངོས་པོ་གཉིས་མཉམ་ཉིད་དུ་རྗོད་
པར་བྱེད་པ་དེ་ནི། ལྷན་ཅིག་བརྗོད་པའི་རྒྱུན་ཞེས་བྱ་ལ། བརྗོད་པར་འདོད་
པའི་དོན་ཡོན་ཏན་བྱ་བ་ལ་སོགས་པ་རྣམས་ཕན་ཚུན་བསྣོལ་བ་གང་ཡིན་པ་དེ་
ནི་ཡོངས་ བརྗེས་ཀྱི་རྒྱན་ཡིན་ཏེ། དེ་དག་གཉིས་ཀྱི་དཔེར་བརྗོད་རིམ་པ་
བཞིན་སྟོན་བྱེད་ཅེས་པའོ། ། དེ་ལས་དང་པོ་ལྷན་ཅིག་བརྗོད་པ་ལ་དབྱེ་ན་
གསུམ་སྟེ། གཉིས་པ་དཔེར་བརྗོད་ལ་གསུམ་ལས།



330
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དང་པོ་ཡོན་ཏན་ལྷན་ཅིག་བརྗོད་པ་ནི། ད་ནི་མཚན་མོ་འདི་དག་
རྣམས། ། བདག་གི་དབུགས་དང་ལྷན་ཅིག་རིང་། ། ཟླ་བའི་རྒྱན་ལྡན་མ་
རྣམས་ཀྱང་། ། བདག་ལུས་ཉིད་དང་ལྷན་ཅིག་སྐྱེ། ། མཛའ་བོ་དང་བྲལ་ཏེ་
འཕྲད་པར་འདོད་པས་གཏུགས་པའི་དགའ་མ་འགའ་ཞིག་གིས་སྨྲས་པ། ད་ནི་
མཚན་མོ་ཐུན་གསུམ་པོ་འདི་དག་རྣམས་མངོན་པར་འདོད་པའི་བསམ་གཏན་
སྐྱོང་བས་གཉིད་མེད་མ་བདག་གི་དབུགས་ཤུགས་རིང་དང་ལྷན་ཅིག་ཟད་པ་
མེད་པར་རིང་ཞིང་། ཟླ་བའི་རྒྱན་དང་ལྡན་པའི་ཁྱད་པར་གྱིས་ནམ་མཁའ་སྔོ་
བསངས་མའི་ཕྱོགས་མ་ལུས་པ་རྣམས་ཀྱང་། ཁོ་མོ་ཅག་གི་ལུས་ཆགས་པའི་སྤུ་
ལོང་དཀར་པོ་གཡོ་བ་དང་ལྷན་ཅིག་ཏུ་སྐྱ་བོར་གྱུར་ཏོ་ཞེས། རིང་བ་དང་སྐྱ་བ་
སྟེ་དཀར་བའི་ཆོས་མཚུངས་པ་ཅིག་ཅར་གྱིས། དོན་ཡིད་སྲུབས་ཀྱི་ལོངས་སྤྱོད་
རྒྱས་པའི་ཡོན་ཏན་བརྗོད་པས་ན། ཡོན་ཏན་ལྷན་ཅིག་བརྗོད་པའི་རྒྱན་
ནོ། ། འདིར་ཊཱིཀ་མཛད་སྔ་མ་རྣམས་ཀྱིས་རིང་བ་དང་དཀར་བ་དག་ཡོན་ཏན་
བརྗོད་པའོ། ། ཞེས་པ་ལས་གཞན་པའི་ནུས་པ་བསྟན་དུ་མེད་པས་ན། ཡོན་
ཏན་གྱི་བརྗོད་ངོས་མ་ཟིན་སྙམ་མོ། །
གཉིས་པ་ལས་རྒྱུ་འབྲས་ལྷན་ཅིག་བརྗོད་པ་ནི། མགྲོན་པོ་རྣམས་ཀྱི་
རྨོངས་པ་དང་། ། ལྷན་ཅིག་ཙཱུ་ཏའི་དོག་པ་རྒྱས། ། དེ་དག་མཆི་མ་དང་
མཉམ་དུ། ། མ་ལ་ཡ་ཡི་རླུང་དག་འབབ། ། མགྲོན་པོ་དགའ་མ་དང་ཡུལ་
དུས་ཀྱིས་རིང་དུ་བསྐལ་བ་རྣམས་ཀྱི་ཡིད་ཆགས་པས་མྱོས་པའི་ཀུན་ཏུ་རྨོངས་པ་
འཕེལ་བ་དང་ལྷན་ཅིག་ཏུ། ཤིང་ཙཱུ་ཏའི་དོག་པ་སྟེ་སྙེ་མ་རྒྱས་ལ། མགྲོན་པོ་
དེ་དག་འདོད་པའི་གདུང་བ་དྲག་པོས་མཆི་མ་འཛག་པ་དང་དུས་མཉམ་དུ།
ལྷོ་ཕྱོགས་མ་ལ་ཡའི་རླུང་དག་འབབ་ཅེས་པ། འདིར་ཆགས་པའི་ལས་སུ་བྱ་བ་
ལ་སྦྱོར་བའི་རྒྱུ་ཙུ་ཏའི་དོག་པ་དང་མ་ལ་ཡའི་རླུང་། འབྲས་བུ་འདོད་མྱོས་ཀྱིས་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 331
རྨོངས་པ་དང་མཆི་མ་ལྷུང་བ་དུས་ཅིག་ཅར་དུ་བྱུང་བས་ན། ལས་རྒྱུ་དང་གྲུབ་
འབྲས་ལྷན་ཅིག་བརྗོད་པའི་རྒྱན་ནོ། ། འོ་ན་རྒྱུ་འབྲས་ལྷན་ཅིག་པ་མཚར་བའི་
རྒྱུ་དང་ཁྱད་པར་མེད་དོ་ཞེ་ན། མཚར་བ་ནི་ཆགས་པའི་ཉམས་ལ་རྒྱུར་
བཏགས་པ་དང་། འབྲས་བུ་འདོད་པ་སྐྱེས་པ་ཡིན་ལ། འདི་ནི་ཆགས་པའི་
ལས་ལ་མཐུན་རྐྱེན་གྱི་རྒྱུ་དང་། འབྲས་བུ་འདོད་གཟིར་ལྷན་ཅིག་ཏུ་བརྗོད་
པས་ཁྱད་པར་ཆེའོ། ། དེ་བཞིན་དུ། ཀུ་ན་ལའི་རྟོགས་པ་བརྗོད་པར། ཙམ་
པ་ཀ་འདབ་རླུང་གིས་བསྐྱོད་པ་ཡིས། ། སྤྲིང་ཡིག་གིས་ནི་བྱམས་པ་སྐྱེད་བྱེད་
ཅིང་། འདོད་དང་ལྷན་ཅིག་དཔྱིད་ཀྱི་དང་པོ་ཡིས། ། མངོན་སྦྱོར་རྒྱལ་བྱེད་
བརྟན་འཇོམས་ཕྱོགས་སུ་གྲགས། ། ཞེས་པ་འདི་ལྟ་བུ་ཡང་ངོ་། །
གསུམ་པ་བྱ་བ་ལྷན་ཅིག་བརྗོད་པ་ནི། ཁུ་བྱུག་སྒྲོགས་པའི་སྐལ་བཟང་
དང་། ། ནགས་ཀྱི་རླུང་གི་དྲི་བཟང་དང་། དཔྱིད་ཉིད་སྐྱེ་བོའི་ཀུན་དགའ་
རྣམས། ། ལྷན་ཅིག་དག་ཏུ་འཕེལ་བར་གྱུར། ། ཁུ་བྱུག་གི་སྐད་སྙན་པར་
སྒྲོགས་པའི་སྐལ་བ་བཟང་པོ་དང་། ཙནྡན་དང་ས་ཧ་ཀ་ར་ལ་སོགས་པའི་
ནགས་ཀྱི་རླུང་དྲི་བཟང་པོར་རྒྱུ་བ་དང་། དཔྱིད་ཀྱི་དུས་ལ་བབ་པའི་ཉིན་སྐྱེ་
བོའི་ཡིད་ཀུན་ནས་དགའ་བ་རྣམས་ལྷན་ཅིག་ཏུ་འཕེལ་བར་གྱུར་ཏེ། ཞེས་པ།
འདིར་སྐལ་བཟང་དང་། དྲི་བཟང་དང་། ཀུན་དགའ་རྣམས་འཕེལ་བའི་བྱ་
བ་ལྷན་ཅིག་ཏུ་བསྟན་པས་ན། བྱ་བ་ལྷན་ཅིག་བརྗོད་པའི་རྒྱན་ནོ། །
གསུམ་པ་མཇུག་བསྡུ་བ་ནི། དེ་ལྟར་ལྷན་ཅིག་བརྗོད་པ་ཡི། ། དཔེར་
བརྗོད་འགའ་ཞིག་འདིར་བྱས་ཏེ། ། དེ་ལྟར་བཤད་མ་ཐག་པ་ལྷན་ཅིག་བརྗོད་
པའི་རྒྱུན་གྱི་དཔེར་བརྗོད་འགའ་ཞིག་འདིར་བསྟན་ཟིན་པར་བྱས་ཏེ། ཞེས་
པས་གཞན་རྗེས་དཔག་གིས་རྟོགས་དགོས་པར་བསྟན་ནོ། །
སུམ་ཅུ་རྩ་གཉིས་པ་ཡོངས་བརྗེས་ཀྱི་རྒྱན་ལ། མཚན་ཉིད།



332 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དམ་བཅའ། དཔེར་བརྗོད་གསུམ་ལས། དང་པོ་མཚན་ཉིད་ནི། ལྷན་ཅིག་
བརྗོད་པའི་སྐབས་སུ་བསྟན་ཟིན་ལ། གཉིས་པ་དམ་བཅའ་བ་ནི། ཡོངས་སུ་
བརྗེས་པའི་རང་བཞིན་ཡང་། ། ངེས་པར་བསྟན་པ་ཅུང་ཟད་བྱ། ། ཡོངས་སུ་
བརྗེས་པའི་རང་བཞིན་གསལ་པོར་སྟོན་པའི་ཚིག་གི་སྦྱོར་བ་ཡང་། ངེས་པར་
བསྟན་པ་མདོར་བསྡུས་ཅུང་ཟད་ཙམ་བརྗོད་པར་བྱ་ཞེས་པའོ། །
གསུམ་པ་དཔེར་བརྗོད་ནི། ས་སྤྱོད་རྣམས་ལ་མཚོན་བསྣུན་པ། སྟེར་
བྱེད་ཁྱོད་ཀྱི་ལག་པ་ཡིས། དེ་དག་གྲགས་པ་ཀུ་མུད་དཀར། ། ཡུན་རིང་དག་
ཏུ་བསྒྲུབས་པ་ཕྲོགས། ། གཡུལ་དུ་མིའི་བདག་པོ་དཔའ་བོའི་ཁྱུ་མཆོག་ཏུ་
ཞུགས་ཏེ། རང་གི་དགྲ་བོར་གྱུར་པ་ས་ལ་སྤྱོད་པའི་རྒྱལ་པོ་གཞན་རྣམས་ཀྱི་
ལུས་ལ་མཚོན་ཆ་རྣོན་པོ་བསྣུན་པ་དང་། འཆི་བའི་འཇིགས་པ་སྟེར་བར་བྱེད་
པ་སུ་ཡིན་ན། ཁྱོད་ཀྱི་ལག་ཕྱོགས་རྣམ་པར་རྒྱལ་བ་ཡིས་སོ། ། དེའི་ལན་དུ་
དགྲ་ཟླའི་རྒྱལ་པོ་དེ་དག་གཡུལ་ལ་དཔའ་བའི་གྲགས་པ་ཀུ་མུ་དའི་ཕུང་པོ་ལྟར་
དཀར་བ་ཡུན་རིང་དུ་བསྒྲུབས་ཤིང་བསགས་པ་སྟེ་ཕྱོགས་ནས་བླངས་སོ་ཞེས་པ།
འདིར་སྟེར་བྱེད་ལས་དང་། གྲགས་པ་ཡོན་ཏན་བརྗེས་པས་ན་ཡོངས་བརྗེས་
ཀྱི་རྒྱན་ནོ། ། དེ་བཞིན་དུ། ཀླུ་ཀུན་ཏུ་དགའ་བའི་ཟློས་གར་ལས། ཁྱོད་ཀྱི་
སྙིང་ལས་ཁྲག་རྣམས་ནི། ། བདག་གི་མཆུ་ཡིས་རབ་ཏུ་ཕྲོགས། ། སླར་ཡང་
ཁྱོད་ཀྱི་བསྟན་པ་འདིས། ། བདག་གི་སྙིང་ཉིད་འཕྲོགས་པར་གྱུར། ། ཞེས་པ་
ལྟ་བུ་ཡང་ངོ་། །
སུམ་ཅུ་རྩ་གསུམ་པ་ཤིས་བརྗོད་ཀྱི་རྒྱན་ལ། མཚན་ཉིད་དང་
དཔེར་བརྗོད་གཉིས་ལས། དང་པོ་ནི། མངོན་པར་འདོད་པའི་དངོས་པོ་
ལ། ། སྨོན་པ་ཤིས་བརྗོད་ཅེས་བྱ་དཔེར། ། མངོན་པར་འདོད་པའི་དངོས་པོ་
དོན་དུ་གཉེར་བྱ་འགའ་ཞིག་ལ་སྨོན་པའི་ཚིག་སྦྱོར་ནི། ཤིས་པ་བརྗོད་པའི་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 333
རྒྱན་ཞེས་བྱའོ། །
གཉིས་པ་དཔེར་བརྗོད་ནི། ངག་ཡིད་སྤྱོད་ཡུལ་མ་ཡིན་པའི། ། སྣང་
བ་དམ་པས་ཁྱོད་ལ་སྲུངས། ། ངག་གི་བརྗོད་བྱ་མ་ཡིན་ཞིང་ཡིད་ཀྱི་བརྟག་བྱ་
མ་ཡིན་པས། དེ་གཉིས་ཀྱི་སྤྱོད་ཡུལ་དུ་མ་གྱུར་པའི་ཡེ་ཤེས་ཀྱི་སྣང་བ་རྟག་པ་
དམ་པས་ཁྱོད་ལ་སྲུངས་ཤིག ། ཅེས་པ་འདི་ལྟ་བུ་ནི་ཤིས་པ་བརྗོད་པའི་རྒྱན་
ནོ། ། དེ་བཞིན་དུ། སློབ་དཔོན་རནྟ་བྷིས་འགྲེལ་པར། ཡོན་ཏན་རྒྱ་མཚོ་
འཇིག་རྟེན་མཁྱེན། ། བདག་མེད་གཉིས་པོ་ཡང་དག་རིག ། སྒྲིབ་པ་གཉིས་
ལས་རྣམ་གྲོལ་བས། ། འཇིག་རྟེན་ངན་འགྲོ་ལས་སྲུངས་ཤིག ། ཅེས་པ་དང་།
ཀླུ་ཀུན་ཏུ་དགའ་པའི་ཟློས་གར་དུ། ཀླུ་ནི་སྲུང་བྱེད་བདག་པོའི་བསོད་ནམས་
གང་། ། རང་ལུས་བྱིན་ལས་དེ་རིང་གང་སྒྲུབ་པ། ། དེ་ཡི་བདག་ཉིད་སྲིད་པ་
སྲིད་པར་ནི། གཞན་ཕན་སྙིང་པོར་ལྡན་པའི་ལུས་ཐོབ་ཤོག ། ཅེས་བསམ་པ་
རྒྱ་ཆེའི་ཤིས་བརྗོད་དང་། དཔག་བསམ་འཁྲི་ཤིང་ལས། གང་ཞིག་བཅད་
བརྡར་བསྲེགས་པས་ཀྱང་། ། གཞན་གྱི་དོན་ལ་གདུང་མེད་པ། ། འགྲོ་འདི་
བསོད་ནམས་ཙནྡན་གྱི། ། རྐང་འཐུང་དེ་དག་རྒྱལ་གྱུར་ཅིག ། ཅེས་པ་
བསྡུས་བརྗོད་ཀྱི་ཤིས་བརྗོད་དང་། ཁོ་བོས། སྔོན་གྱི་བྱེད་པོས་མི་ནུས་སེམས་
ཅན་ཁམས། མ་ལུས་བདེ་སྐྱེད་ཡངས་པའི་ཁོར་ཡུག་ཏུ། ། ཤོང་བའི་གོ་
སྐབས་སྦྱིན་པའི་རྔ་བོ་ཆེ། ། རྡུང་ཚུལ་སྙན་པའི་འདོད་དགུར་འཇོ་གྱུར་
ཅིག ། ཅེས་པ་ཕུལ་བྱུང་གི་ཤིས་བརྗོད་ལྟ་བུ་ལ་སོགས་པས་མཚོན་ཏེ། རྒྱུན་
ཐམས་ཅད་ལ་སྦྱར་དུ་རུང་བས་མང་དུ་འབྱུང་ངོ་། ། རྒྱན་གཞན་དག་ཏུ་
འདོད་པ་འདིར་འདུས་ཚུལ་ནི། འབྲེལ་གཞི་སྔ་མར། གང་དུ་དེ་ཉིད་ཁོ་ནས་
ཏེ། དཔེ་དང་དཔེ་ཅན་ཉིད་འགྱུར་ཏེ། འདྲ་བ་བརྗོད་འདོད་མེད་ཕྱིར་
རོ། ། དེ་ཡང་རྗེས་འགྲོ་མེད་བཤད་པ། ། སོ་རྩིས་དམར་བའི་ཟླུམ་སྐོར་



334 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཅན། ། སོ་ཡི་འོད་ཟེར་འཕྲོ་བ་ཅན། ། ཨུཏྤལ་འདྲ་བའི་འདྲེན་བྱེད་ལྡན།
ཁྱོད་ཀྱི་གདོང་པ་དེ་ཁོ་ནའོ། ། ཞེས་རྗེས་འགྲོ་མེད་པའི་མཚན་ཉིད་དཔེར་
བརྗོད་པ་དང་། དཔེ་དང་ཐ་དད་པ་ཡང་ནི། ། དེ་ཉིད་དུ་ནི་སྨྲ་བ་གང་། །
སྟོད་བྱེད་ཐེ་ཚོམ་བཅས་བརྗོད་པ། ། ཐེ་ཚོམ་ཅན་དུ་མཁས་པས་ཤེས། འདི་
ནི་རི་བོང་ཅན་ནམ་དེ་ནི་ཉིན་མོའི་རྣམ་གསལ་མིན།. ། མེ་ཏོག་གཞུ་ཅན་འདི་
ཡི་གཞུ་ནི་མེ་ཏོག་ལས་བྱུང་མིན། ། ཤིན་ཏུ་མཚར་བའི་ཕྱིར་ན་རྣམ་པར་སྩལ་
ཡང་བདག་གི་བློ་གྲོས་ནི། ། ཁྱོད་མཐོང་གྱུར་པ་ན་ནི་དོན་ལ་ངེས་པ་ཐོབ་པ་མ་
ཡིནནོ། ། ཞེས་ཐེ་ཚོམ་ཅན་གྱི་དཔེར་བརྗོད་དང་། དཔེ་ཡིས་དེ་ཡི་དངོས་
ཉིད་དུ། ། ཉེ་བར་གཞལ་བྱ་སྒྲུབ་བྱེད་ཅིང་། ། དཔེ་རུ་བརྗོད་པར་བྱེད་པ་
གང་། ། དེ་ནི་དཔེ་ཡི་གཟུགས་ཅན་ཡིན། ཞེས་པ་དཔེ་ཡི་གཟུགས་ཅན་གྱི་
མཚན་ཉིད་དང་། སྦྱར་བའི་དོན་དང་ཡང་དག་ལྡན། ། ཅུང་ཟད་རབ་རྟོག་
དང་ལྡན་ཞིང་། ། སླར་ཡང་གཟུགས་ཅན་དོན་དང་ཡང་། ། རབ་རྟོག་ཆ་
ཤས་ཡིན་ཏེ་དཔེར། ། འཆར་དང་མཐའ་མ་མཚུངས་ཉིད་ཕྱིར། ། འོད་ལྡན་
ནུབ་པར་གྱུར་པ་ན། ། ཉིན་པར་ངལ་བ་གནས་ཆེད་དུ། ། མུན་པའི་ཕུག་ཏུ་
འཇུག་བྱེད་བཞིན། ། ཞེས་པ་རབ་རྟོག་ཆ་ཤས་ཀྱི་མཚན་ཉིད་དང་དཔེར་
བརྗོད་པ་སྟེ། སྙན་ངག་གི་བསྟན་བཅོས་གཞན་ནས་འབྱུང་བ་འདི་ལྟ་བུ་
བཤད་པ་རྣམས་གཞུང་འདི་མ་བསྡུས་སོ་ཞེ་ན། རྗེས་འགྲོ་མེད་དང་ཐེ་ཚོམ་
ཅན། ། དག་ནི་དཔེ་རྣམས་ཉིད་ལ་བསྟན། ། དཔེ་ཡི་གཟུགས་ཅན་དག་ཀྱང་
འདིར། ། གཟུགས་ཅན་རྣམས་ལ་ངེས་པར་བསྒྲགས། ། རབ་རྟོག་ཆ་ཤས་
འདི་ཡང་ནི། ། རབ་རྟོག་དག་གི་དབྱེ་བ་ཉིད། ། དེ་ཡང་། ཟླ་བ་པདྨ་དག་
གིནི། ། ཞེས་པའི་སྐབས་སུ་རྗེས་འགྲོ་མེད་པའི་རྒྱུན་དང་
། ཁྱོད་གདོང་ལ་
མིག་གཡོ་འམ་ཅི། ། ཞེས་པའི་སྐབས་སུ་ཐེ་ཚོམ་ཅན་གྱི་རྒྱུན་ཡང་བཤད་པས།



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 335
དེགཉིས་དག་ནི་དཔེ་རྒྱན་རྣམས་ཀྱི་དབྱེ་བ་ཉིད་ལ་བསྟན་ཟིན་པ། དཔེ་ཡི་
གཟུགས་ཅན་དག་ཀྱང་ནི། ། མྱོས་པས་ཀུན་ཏུ་དམར་བ་ཡི། ། ཞེས་པའི་
སྐབས་སུ་བསྟན་པས། གཟུགས་ཅན་རྣམས་ལ་ངེས་པར་བསྒྲགས་པ་སྟེ་བཤད་
ཟིན་ནོ། ། རབ་རྟོག་གི་རྒྱུན་གྱི་ཆ་ཤས་འདི་ཡང་ནི། རབ་རྟོག་སེམས་ལྡན་
ནམ་སེམས་མེད་དག་གི་དབྱེ་བ་ཉིད་ཡིན་པས། འདིར་མ་འདུས་པ་མ་ཡིན་ནོ་
ཞེས་པའོ། །
སུམ་ཅུ་རྩ་བཞི་པ་རབ་སྤེལ་གྱི་རྒྱུན་ལ། མཚན་ཉིད་དབྱེ་བ།
དཔེར་བརྗོད། ཞར་བྱུང་དུ་རྒྱུན་སྤྱིའི་རིགས་བསྡུ་ཚུལ་དང་བཞི་ལས། དང་
པོ་ནི། ། ཐ་དད་རྒྱུན་རྣམས་བསྲེས་པ་ནི། ། སྤེལ་མ་དག་ཏུ་བརྗོད་པ་སྟེ། །
ཐདད་མིན་པའི་རྒྱུན་གཉིས་སམ་གསུམ་ལ་སོགས་པ་རྣམས་བསྲེས་པ་སྦྱོར་བ་
གཅིག་ལ་གནས་པ་ནི། སྤེལ་མའི་རྒྱན་དག་ཏུ་བརྗོད་པ་སྟེ། ཞེས་ལྷག་བཅས་
སུ་བྱས་པའོ། །
གཉིས་པ་དབྱེ་བ་ནི། ཡན་ལག་ཡན་ལག་ཅན་དངོས་ཀྱི། ། སྐབས་
དང་ཐམས་ཅད་སྟོབས་མཚུངས་ཉིད། ། ཅེས་པའི་ལུགས་གཉིས་སྤེལ་མ་
ཡི། ། རྒྱན་དག་ལ་ནི་མཚོན་པར་བྱ། ། དེ་ཡང་ཡན་ལག་སྒྲུབ་བྱེད་ཕན་
འདོགས་པར་བྱེད་པ་དང་། ཡན་ལག་ཅན་བསྒྲུབ་བྱ་ཕན་གདགས་པར་བྱ་
བའི་དངོས་པོ་ཅན་གྱི་གནས་སྐབས་གཅིག་ལ་གཅིག་ལྟོས་པ་དང་བཅས་པ་དང་།
དེ་བས་གཞན་པ་སྦྱོར་བ་ཐམས་ཅད་ལྟོས་རེས་མེད་པར་རང་དབང་ཅན་གྱི་
སྟོབསམཉམ་པར་མཚུངས་པ་ཉིད་དོ། ། ཅེས་པའི་ལུགས་དེ་གཉིས་པོའི་སྦྱོར་
ཚུལ་སྤེལ་མའི་རྒྱུན་དག་ལ་དབྱེ་བ་མཚོན་པར་བྱ་བ་ཡིན་ནོ་ཞེས་པའོ། །
གསུམ་པ་དཔེར་བརྗོད་པ་ནི། མཛེས་མ་ཁྱོད་ཀྱི་བཞིན་གྱི་དཔལ། །
པདྨ་དག་གིས་འགོག་པར་བྱེད། ། མཛོད་དང་ཡུ་བ་ཕུན་ཚོགས་པ། ། འདི་ལ་



----
-
336 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བྱ་དཀའ་ཅི་ཞིག་ཡོད། ། ཀྱེ་མཛེས་མ་ཞེས་བོད་ནས། ཁྱོད་ཀྱི་བཞིན་རས་
དབྱིབས་མཛེས་ཤིང་། ། དཀར་ལ་དམར་བའི་མདངས་ཆགས་པ་དང་། དྲི་
ཞིམ་པ་ལ་སོགས་པའི་དཔལ་ནི། འཇིག་རྟེན་ན་མཚར་སྡུག་འཛོམས་པའི་པདྨ་
དག་གིས་འགོག་པ་སྟེ། མཚུངས་སོ་ཞེས་པའི་དོན་གྱི་བསྒྲུབ་བྱ་ཡན་ལག་ཅན་
དུ་གནས་པའི་དཔེ་རྒྱན་ནོ། ། དེའི་སྒྲུབ་བྱེད་ནུས་པ་ཅན་ནི་ཀོ་ཥའི་སྒྲ་མཛོད་
ཅེས་པ་པདྨའི་སྙིང་པོ་དང་། བང་མཛོད་གཉིས་ལ་འཇུག་པ་ལས་འདིར་
པདྨའི་སྙིང་པོ་ལ་འཇུག་གི། ཟེ་འབྲུ་མཛེས་པ་བསྐལ་བའི་བར་དུ་འཕེལ་བའི་
ས་བོན་མཛོད། དཎྜིའི་སྒྲ་ཡུ་བ་དང་ཁྲལ་བ་ལ་འཇུག་པ་ལས། འདིར་ཡུ་བ་ཁོ་
ན་ལ་འཇུག་གི། ཡུ་བ་སྟེ་སྡོང་པོ་འདོད་པའི་ལྕག་མར་ལྡེམ་པ་གཞན་ལས་
མཛེས་ཆོས་ཕུན་སུམ་ཚོགས་པས་ན། བུད་མེད་ཀྱི་གདོང་པར་འགྲན་ནུས་པ་
ལབྱ་དཀའ་བ་ཅི་ཞིག་ཡོད་དེ། མེད་པས་དེ་ཙམ་ལ་མཚར་མི་ཆེ། པདྨ་ལ་
ཟོལ་གྱིས་བསྟོད་པས་ཡན་ལག་ཉིད་དུ་རྟོགས་ཤིང་། སྦྱོར་བ་གཅིག་ལ་དཔེ་
དང་ཟོལ་བསྟོད་དོན་གཞན་བཀོད་པའི་རྒྱན་གསུམ་བསྲེས་པས་རབ་སྤེལ་གྱི་
རྒྱན་ནོ། ། དེ་བཞིན་དུ། སྐྱེས་རབས་སོ་བཞི་པ་ལས། དེ་ཚེ་དེ་ཡི་བསོད་
ནམས་མཐུ་དག་ལས། ། འདམ་རྫབ་མེད་པར་འདམ་ལས་སྐྱེས་པ་བྱུང་། །
ཟེའུ་འབྲུ་དཀར་པོ་སོ་ཡི་ཕྲེང་བ་ཅན། ། བདུད་ལ་འཕྱ་བས་རྒོད་པ་བཞིན་དུ་
གྱུར། ། ཅེས་པ་ཡང་ངོ་། །
སྟོབས་མཚུངས་པའི་རབ་སྤེལ་གྱི་དཔེར་བརྗོད་གཞུང་འདིར་མ་མཛད་
ཀྱང་། དོན་གྱི་གོ་བས་བརྗོད་ན། ངོ་བོ་ཉིད་ཀྱི་རང་བཞིན་མཛེས་པའི་
སྐུ། ། སྲུབ་མིན་རི་བོང་མཚན་མའི་བཞིན་རས་ཅན། ། རྣ་བའི་བཅུད་དུ་
འབབ་པའི་དབྱངས་ལྡན་མ། ། བློ་དང་ངག་གི་དབང་ཕྱུག་ལྷན་ཅིག་སྩོལ། །
ཞེས་པ་རྐང་པ་དང་པོ་རང་བཞིན་བརྗོད་པ། གཉིས་པ་སྲིད་པ་ཅན་དང་འབྲུ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 337
མང་ཚིག་སྡུད་ཀྱི་དཔེ། ། གསུམ་པ་ཏིང་ངེ་འཛིན་གྱི་ཆོས་བཀོད་པ། བཞི་པ་
ལྷན་ཅིག་བརྗོད་པ་དང་ཤིས་པ་བརྗོད་པའི་རྒྱན་དྲུག་སྟེ། སྦྱོར་བ་གཅིག་ལ་
བསྲེས་པ་སྟོབས་མཚུངས་པའི་རབ་སྤེལ་གྱི་རྒྱན་འདི་ལྟ་བུའོ། སྐབས་འདིར་
སྣར་ཐང་པ་སངྒྷ་ཤྲཱིས། ཡན་ལག་ཡན་ལག་ཅན་དངོས་ཀྱི། སྐབས་དང་
ཐམས་ཅད་སྟོབས་མཚུངས་ཉིད། ། ཅེས་པའི་འབྲུ་གནོན། གཟུགས་ཅན་
རྒྱུན་དུ་ཡན་ལག་གཟུགས་སུ་བཀོད་ཅིང་ཡན་ལག་ཅན་གཟུགས་སུ་མ་བཀོད་པ་
སོགས་ཀྱི་སྐབས་དང་། བསྲེས་པའི་རྒྱན་ཐམས་ཅད་རིག་པའི་སྟོབས་མཚུངས་
སོ། ། ཞེས་པར་བཤད་ཀྱང་། གཞུང་ཤིན་ཏུ་བརླིང་བས་སྒྲ་ཇི་བཞིན་མ་ཕྱེད་
དེ་བཤད་ཚུལ་ལོག་པར་གོལ་ལོ། །
བཞི་པ་ཞར་བྱུང་དུ་རྒྱུན་ཅི་རིགས་བསྡུ་ཚུལ་ནི། རང་བཞིན་བརྗོད་
དང་འཁྱོག་བརྗོད་ཅེས། ། ངག་གི་རང་བཞིན་ཐ་དད་གཉིས། ། འཁྱོག་པོར་
བརྗོད་པ་ཐམས་ཅད་ལ། ཕལ་ཆེར་སྦྱོར་བས་དཔལ་རྒྱས་བྱེད། ། དེ་ཡང་
ངག་གི་རང་བཞིན་སྦྱོར་བ་ཀུན་གྱི་གཞིར་གྱུར་པ་ལས། དངོས་པོའི་གནས་
ལུགས་ཇི་ལྟ་བ་རང་བཞིན་བརྗོད་པ་དང་། དེ་ལས་རྣམ་པ་གཞན་དུ་སྒྲོ་
བཏགས་པས་འཁྱོག་བརྗོད་དེ་ཐ་དད་པའི་རྒྱན་གཉིས་སུ་ཕྱེ་བ། དེ་ནི་རྒྱུན་
ཐམས་ཅད་རིགས་གཉིས་སུ་བསྡུས་པའི་མཚན་ཉིད་སྤྱིར་བསྟན་པ་ཡིན་ལ། དེ་
གཉིས་ཀྱི་ནང་ནས་ཀྱང་འཁྱོག་པོར་བརྗོད་པ་འདི་ཐམས་ཅད་ལ་སྟེ། ཚིག་
སྦྱོར་ཕལ་ཆེར་ལ་སྦྱར་བས་ཉམས་དང་འགྱུར་བའི་དཔལ་ཕུན་སུམ་ཚོགས་པ་
རྒྱས་པར་བྱེད་ལ། དེ་ཡང་གནས་ལུགས་སྒྲ་ཇི་བཞིན་པ་འཆད་པའི་སྐབས་
སོགས་འགའ་ཞིག་ལ་མི་སྦྱོར་བའི་ཕྱིར། ཕལ་ཆེར་ཞེས་བརྗོད་པས་སོ། །
སྐབས་འདིར་འགྲེལ་མཛད་ཕལ་ཆེས་བཤད་དོན་གསལ་བར་མ་སེམས་ཤིང་།
ཁྱད་པར་སྣར་ཐང་པ་སངྒྷ་ཤྲཱིས། འཁྱོག་པོར་བརྗོད་པའི་རྒྱན་ཐམས་ཅད་ལ།



338 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
རང་བཞིན་བརྗོད་པ་དང་། འཁྱོག་བརྗོད་སྤེལ་བ་ནི་འབྱུང་མོད། དེ་ལྟ་མ་
ཡིན་པའི་འཁྱོག་བརྗོད་སྒྲོ་བཏགས་པ་ལ། རང་བཞིན་བརྗོད་པ་དྲང་པོར་སྨྲ་
བ་སྦྱོར་ལུགས་ཅི་ལྟར་བྱ་སྟེ་རིག་པས་གྲུབ་པར་མ་གྱུར་ཏོ། །
སུམ་ཅུ་རྩ་ལྔ་པ་དགོངས་པ་ཅན་གྱི་རྒྱན་གྱི་མཚན་ཉིད་ངོས་བཟུང་
བ་ནི། སྙན་ངག་མཁན་བསམ་དགོངས་པ་སྟེ། ། སྙན་ངག་གྲུབ་པ་གང་
གནས་པ། ། རབ་སྦྱོར་ཡུལ་གྱི་ཡོན་ཏན་ཅན། ། དེ་ནི་དགོངས་པ་ཅན་ཞེས་
བརྗོད། ། སྙན་ངག་མཁན་གྱི་བསམ་པ་བརྗོད་འདོད་ཀྱི་ཀུན་སློང་ནི་དགོངས་
པ་སྟེ། ལས་རྣམ་དབྱེ་རྒྱས་པར་བཤད་པ་བཞིན་གྱི་སྙན་ངག་ཆེན་པོའི་མཚན་
ཉིད་དང་ལྡན་པ་བསྟན་བཅོས་ཆེན་པོའམ། ཆུང་ཡང་འདྲ་ལ། དེའི་ཐོག་མ་
ནས་མཐར་གྲུབ་པར་བྱ་བ་གང་ལ་གནས་པ་ནི་རྒྱུན་འདིའི་འབྱུང་གཞིའོ། ། ངོ༌
བོནི་སྙན་ངག་གི་ལུས་བཅད་ལྷུག་སྤེལ་མ་དང་རྒྱུན་དུ་མ་ཚོགས་པའི་བདག་
ཉིད་ཅན་ རབ་ ཏུ་ སྦྱོར་ བའི་ ཡུལ་ གྱི་ཡོན་ ཏན་ དང་འབྲེལ་ བ་ ཅན་དེ་ནི།
དགོངས་པ་ཅན་གྱི་རྒྱན་ཞེས་པར་བརྗོད་དོ། ། ངག་གི་དབང་ཕྱུག་གི་འགྲེལ་པ་
ལས། འདིར་གཞུང་གི་རྒྱུན་ལ་ཡོད་པས་ཚིགས་བཅད་གཅིག་དང་གཉིས་ལ་
སོགས་པའི་ཡུལ་ལ་ཡོད་པ་ཡིན་པ་གསལ་ལོ་ཞེས་པས། གཞུང་ཡང་རྒྱུན་གྱི་
ཡུལ་ལ་ཞེས་པའི་འགྱུར་བཅོས་ཀྱི་དཔྱད་དཀའ་བར་སོང་ངོ་། ། རྒྱ་དཔེར།
པྲ་བནྡྷ་བི་ཥ་ཡཾ་རབ་སྦྱོར་ཡུལ་གྱི་ཞེས་པ། ཤོང་འགྱུར་ལ་འབྱུང་བ། གཞུང་
ཚིག་ཡང་དག་ཏུ་མཐོང་བས། དེ་བཞིན་དུ་བཀྲལ་བ་ཡིན་ནོ། ། དེ་ཁྱད་ཆོས་
བཞིའི་སྒྲུབ་པ་ནི། དངོས་པོ་ཡིས་ནི་ཚིག་རྣམས་ཀུན། ། ཕན་ཚུན་ཕན་པར་
བྱེད་པ་ཉིད། ། དོན་དང་བྲལ་བའི་ཁྱད་པར་རྣམས། ། མ་བྱས་གནས་སུ་
བསྔགས་པ་དང་། ། བརྗོད་རིམ་སྟོབས་ལས་དངོས་པོ་ནི། ། ཟབ་མོ་དག་ཀྱང་
གསལ་བ་ནི། ། དེ་ཀུན་དགོངས་པ་དབང་གྱུར་ཕྱིར། ། དེ་དག་དགོངས་པ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ།
339
ཅན་ཞེས་རིག ། དེ་ཡང་དགོངས་པ་ཅན་ཞེས་བྱ་བ་སྤྱི་མཚན་ལ་གནས་པ་ཡིན་
གྱི། རང་མཚན་ལ་བསྟན་རྒྱུ་བྱར་མེད་དོ། ། ཞེ་ན། དེ་ནི་ཁྱད་པར་གྱི་ཆོས་
བཞི་དང་ལྡན་པ་རང་མཚན་ཏེ། སྙན་ངག་གི་དངོས་པོའི་མཚན་ཉིད་ནི་ཚིག་
ཏུ་གྲུབ་པ་རྣམས་ཏེ་བརྗོད་པ་རྣམ་པར་དག་པ་ཀུན་གྱི་གཞི་འཛིན་པའོ། ། དེ་
ལས་དང་པོ་ཚིག་ཕན་ཚུན་བརྗོད་བྱ་རྗོད་བྱེད་ཀྱིས་འབྲེལ་ཞིང་ཕན་པར་སྟོབས་
སུམཐུན་པ་ཉིད་དང་། གཉིས་པ་དགོས་དོན་དང་བྲལ་བའི་ཁྱད་པར་ཕྱིན་ཅི་
ལོག་གི་བརྗོད་པ་རྣམས་མ་བྱས་པར་དགོས་སོགས་ཆོས་བཞི་དང་ལྡན་པ་དང་།
གསུམ་པ་བསྟོད་པའི་གནས་སྐབས་སུ་མཆོག་དམན་ལ་མ་ལྟོས་པའི་བསྔགས་
ཤེས་པ་དང་། བཞི་པ་བརྗོད་པའི་རིམ་པ་མཐའ་དག་སྙིང་པོར་བསྡུས་པའི་
སྟོབས་ལས་ནི། བརྗོད་བྱ་དོན་གྱི་དངོས་པོ་ཤིན་ཏུ་ཟབ་ཅིང་རྟོགས་པར་
དཀའ་བ་དག་ཀྱང་ཡོངས་སུ་རྫོགས་པ་གསལ་བ་སྟེ། ཁྱད་པར་ཆོས་བཞི་པོ་དེ་
དག་དང་ལྡན་པའི་སྦྱོར་བ་ཕུན་སུམ་ཚོགས་པ་བསམ་པས་ཀུན་ནས་བླངས་ན་
དགོངས་པའི་ཁྱད་པར་གྱི་དབང་དུ་གྱུར་པའི་ཕྱིར་དེ་དག་ནི་དགོངས་པ་ཅན་གྱི་
རྒྱན་ཞེས་བྱ་བར་རིག་པས་དཔྱད་པར་བྱའོ། །
སྐབས་འདིར་ཊཱིཀ་མཛད་སྔ་མ་རྣམས་ཀྱིས། དགོངས་པ་ཅན་ཞེས་པ་
ནི་བསྟན་བཅོས་སྤྱིར་གནས་ཚུལ་བག་ལ་ཉལ་དུ་བརྗོད་པ་ཙམ་ལ་མ་བྱུང་བས་
ལྐུགས་པའི་རྨི་ལམ་ལྟ་བུར་ཟད་དོ། ། བཤད་བྱ་དངོས་ལག་མཐིལ་དུ་སྐྱུ་རུ་ར་
བཞག་པ་བཞིན་གསལ་བར་བྱེད་ན། དགོངས་པ་ཅན་ཞེས་པའི་རྒྱུན་ནི།
ཚིག་ཉི་ཚེ་བ་རང་གང་གི་བརྗོད་བྱ་མ་ཡིན་ལ། སྙན་ངག་གི་བསྟན་བཅོས་རེ་
རེའི་དོན་ཡོངས་སུ་རྫོགས་པ་ཚིགས་བཅད་གཅིག་གཉིས་ཀྱིས་ཀྱང་བརྗོད་ནུས་
པ་དངོས་པོ་ངེས་བསྟན་ཁོ་ན་དང་། ཤིས་བརྗོད་དང་དངོས་པོ་ངེས་བསྟན་
ལྷན་ཅིག་ཏུ་བཤད་པ་ལྟ་བུ་སྟེ། དཔེར་ན་དཔག་བསམ་འཁྲི་ཤིང་གི་རྟོགས་



340_
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བརྗོད་དང་པོར། འཁོར་བ་ཆུ་སྲིན་འབྱུང་གནས་ལས། ། འགྲོ་བ་གདོན་པའི་
བློ་གྲོས་ནི། ། མཐུ་ཆེན་རྣམས་ལས་འབྱུང་འགྱུར་ཏེ། ། དེ་ཡང་འདི་སྐད་རྗེས་
སུ་ཐོས། ། ཞེས་པ་རྒྱལ་བའི་སྐྱེས་རབས་བརྒྱ་རྩ་བརྒྱད་པོ་དེ་ཐམས་ཅད་འགྲོ་
བ་སྒྲོལ་བྱེད་ཁོ་ན་ཡིན་པའི་དོན་ཚིགས་བཅད་གཅིག་ཏུ་འདུས་པ་ལྟ་བུ་དང་།
དཔལ་སྡེའི་རྟོགས་བརྗོད་ཀྱི་ཤིས་པ་བརྗོད་པར། གང་ཞིག་བཅད་བརྡར་
བསྲེགས་པས་ཀྱང་། ། གཞན་གྱི་དོན་ལ་གདུང་མེད་པ། ། འགྲོ་འདིར་བསོད་
ནམས་ཅན་དག་གི ། རྐང་འཐུང་དེ་དག་རྒྱལ་གྱུར་ཅིག ། ཅེས་པ་བསྟན་
བཅོས་ཀྱི་བརྗོད་བྱ་ལུས་གཞན་དོན་ལ་བཏང་བའི་དངོས་པོ་ངེས་པར་བསྟན་པ་
དང་། རྒྱལ་གྱུར་ཅིག་ཅེས་ཤིས་པ་བརྗོད་པ་ཐུན་མོང་ལྟ་བུའོ། ། ཟློས་གར་གྱི་
མཚན་ཉིད་ཀྱང་རྒྱན་དུ་བསྟན་པ་ནི། ། གང་ཡང་མཚམས་སྦྱོར་ཡན་ལག་
དང་། ། འཇུག་པའི་ཡན་ལག་མཚན་ཉིད་སོགས། ། ལུང་གཞན་དག་ཏུ་
བརྗོད་འདི་ཡང་། ། རྒྱན་ཉིད་དུ་ནི་བདག་ཅག་འདོད། ། གང་མཚམས་སྦྱོར་
གྱི་ཡན་ལག་སྨྲ་བ་དང་། སྨྲ་བའི་ཡན་ལག་ལ་སོགས་པ་ལྔ་དང་། འཇུག་པའི་
ཡན་ལག་རབ་ཏུ་སྣང་བྱེད་ལ་སོགས་པ་བཅུ་དྲུག་དང༌། རྒྱན་བྱེད་དང་ཡི་གེ་
འདུས་པ་ལ་སོགས་པ་མཚན་སུམ་ཅུ་རྩ་དྲུག་དང་། དེ་བཞིན་དུ། སྒེག་པའི་
ཡན་ལག་དང་། ཕྲེང་བའི་ཡན་ལག་དང་། མཚམས་སྦྱོར་གཞན་པའི་ཡན་
ལག་ལ་སོགས་པ་ལུང་གཞན་དུ་སྟེ། ཇི་སྐད་ན། སྒོ་དང་སྒོ་ཡི་ལན་ཉིད་
དང༌། ། སྙིང་པོ་དང་ནི་མི་བཟོད་དང་། ། དེ་བཞིན་དུ་ནི་ངེས་ཐོབ་བྱེད། །
མཚམས་སྦྱོར་ལྔ་རྣམས་ཟློས་གར་དུའོ། ། ཞེས་པ་དང་། ཀོ་ཧ་ལ་རུ་ཡང་།
མཚམས་སྦྱོར་ཡན་ལག་སྒོ་སོགས་རྣམས། ། བསྡུ་ན་མངོན་མཐོའི་བདག་ཉིད་
ཅན། ། སྣ་ཚོགས་ཀུན་དགའི་རོ་ལྡན་པ། ། ཡང་དག་བསྡུས་པར་རབ་ཏུ་
བསྒྲགས། ། ཞེས་འབྱུང་བས། བསྟན་བཅོས་བྷ་རཱ་ཏ་ལ་སོགས་པ་དག་ཏུ་



སྙན་གཞུང་གི་ལེའུ་གཉིས་པ་དོན་རྒྱན་སོ་ལྔ་རྒྱ་ཆེར་འགྲེལ་པ། 341
བརྗོད་པ་འདི་ཡང་། སྙན་ངག་མཛེས་པའི་ཆོས་རྒྱན་ཉིད་དུ། དབྱུག་པ་ཅན་
བདག་ཅག་འདོད་དེ། དེའི་ཕྱིར་ལེའུ་གོང་མར་སྒོ་དང་གཞན་སྒོ་ཁྱད་པར་
ཟློས་གར་མཚན་ཉིད་དུ་དབྱེ་བ་སོགས་བྱས་པས་སོ། །
གསུམ་པ་དོན་རྒྱན་སྤྱིའི་མཇུག་བསྡུ་ཞིང་མ་བཤད་པ་བསླབ་ཚུལ་ནི།
རྒྱ་ཆེ་མཐའ་ཡས་རབ་བསྡུས་ཚད་དུ་གྱུར་པ་ཡི། །རྒྱན་རྣམས་དག་གི་ལམ་
འདི་ཉིད་ནི་རྣམ་པར་ཕྱེ། ། བརྗོད་པའི་ཡུལ་ལས་འདས་པར་ཡོངས་སུ་གནས་
པ་ཡི། ། ཁྱད་པར་རྣམས་ནི་གོམས་པ་རྣམས་ཀྱིས་དབྱེ་བར་ནུས། ། ཚིག་གི་
རྒྱན་རྣམས་རྒྱ་ཆེ་བའི་མཚན་ཉིད་དང་། མཚོན་བྱའི་དབྱེ་བས་རབ་ཏུ་སྤྲོས་ན་
མཐའ་ཡས་པ་ཡིན་ཡང་། དབྱེ་བ་མཐའ་དག་ལ་ཁྱད་པར་འབྱེད་པའི་སྤྱིའི་
མཚན་ཉིད་ཀྱིས་རབ་ཏུ་བསྡུས་ནས་དོན་གྱི་རྒྱན་སུམ་ཅུ་རྩ་ལྔའོ་ཞེས་ཚད་དུ་
གྱུར་པ་ཡི་རང་བཞིན་བརྗོད་པ་དང་འཁྱོག་བརྗོད་པ་དང་འཁྱོག་བརྗོད་ཀྱི་རྒྱུན་
རྣམས་དག་གི་ལམ་སྲོལ་འདི་ཉིད་ནི། དབྱུག་པ་ཅན་ཁོ་བོས་གཞུང་འདིར་
རྣམ་པར་ཕྱེ་སྟེ་ལེགས་པར་སྦྱར་ཞིང་སྤྱི་དང་ཁྱད་པར་གྱི་མཚན་ཉིད་མཚོན་བྱའི་
དབྱེ་བ་རྟོགས་པར་བྱས་སོ། ། ངག་གི་བརྗོད་པའི་ཡུལ་ལས་འདས་པ་སྟེ་ཚད་
མེད་པར་ཡོངས་སུ་ཤེས་བྱ་ལ་གནས་པའི་སྙན་ངག་གི་ཁྱད་པར་ཅི་ཙམ་སྲིད་པ་
དེ་སྙེད་རྣམས་ཀྱང་ནི་འདིར་བསྟན་པའི་ཚིག་རྒྱན་གྱི་རིམ་པ་ལ་སྦྱངས་པའི་
གོམས་འདྲིས་ཆེར་བྱས་པ་ཉིད་ཀྱིས། རིག་པའི་ལམ་དེ་ཀུན་དབྱེ་བར་ནུས་
ཤིང་སྦྱོར་བ་ཤེས་པར་འགྱུར་རོ། ། ཞེས་པའོ། ། སྙན་ངག་གི་མེ་ལོང་ལས་
དོན་གྱི་རྒྱན་ཡོངས་སུ་དཔྱད་པ་སྟེ་ལེའུ་གཉིས་པའི་རྒྱ་ཆེར་འགྲེལ་བའོ། ། ། །



342
---
-
༄༅། ། སྙན་གཞུང་གི་ལེའུ་གསུམ་པ་སྒྲའི་
རྒྱན་གྱི་རྒྱ་ཆེར་འགྲེལ་པ།
དུས་གསུམ་ཡང་དག་རྫོགས་པའི་སངས་རྒྱས་ཀུན་གྱི་དབྱངས་བཀོད་
པའི། ། སྒྲ་ཡི་རྒྱན་དུ་མཛེས་པར་སྤུད་པའི་ལྟོ་བ་མ་བསྙོངས་པར། ། ལེགས་
བཤད་རིན་ཆེན་གབ་ཚིག་སྦས་པའི་མངལ་དུ་ལྕི་བའི་འཁུན། ། འབྱིན་པའི་རྡོ་
རྗེ་དབྱངས་ཀྱི་དབང་ཕྱུག་མ་ཁྱོད་སླར་བསྟོད་ནས། ། སྙན་པའི་འགྱུར་བག་
སྟོང་གི་རྒྱུད་རེར་ཡང་། ། དྲི་ཟའི་འཇིག་རྟེན་རྫོགས་པའི་གླུར་ལེན་པས། །
ཐོབ་འཛིན་དབང་པོའི་སློང་རྣམས་དོན་བྱས་སུ། ། བྱེད་པའི་སྦྱིན་པ་བདུད་
རྩིའི་ཕུལ་དུ་ཆེ། ། དཔྱད་གསུམ་རྣམ་པར་དག་དང་མཁས་པ་ཡི། ། སྤྱོད་
ཡུལ་རྒྱ་ཆེར་གྲགས་པ་བརྟེན་པའི་རྔ། ། ཟབ་མོའི་རོ་ལྡན་ཉམས་ཀྱི་ཡན་ལག་
བརྒྱ། ། ཡོངས་སུ་རྫོགས་པའི་འཕྲུལ་གྱིས་བརྡུང་བར་བགྱིད།
གཉིས་པ་སྒྲ་རྒྱན་བཤད་པ་ལ་དོན་གསུམ་སྟེ། ཟུང་ལྡན་གྱི་རྣམ་གཞག་
བསྟན་པ། བྱ་དཀའ་བའི་ཁྱད་པར་གཞན་བརྗོད་པ། དབྱངས་སོགས་ཡི་གེ་
ངེས་པའི་བྱ་དཀའ་བཤད་པ་དང་གསུམ་ལས།
དང་པོར་ཟུང་ལྡན་གྱི་རྣམ་གཞག་ལ། མདོར་བསྟན་པ་དང་།
རྒྱས་པ་བཤད་པ་གཉིས། མདོར་བསྟན་ལ། མཚན་ཉིད། དབྱེ་བ་གཉིས་
ལས། མཚན་ཉིད་སྤྱིར་བསྟན་པ་ནི། བར་མ་ཆོད་དང་བར་ཆོད་བདག །
ཡི་གེ་ཚོགས་པ་བསྐོར་བ་ནི། ། ཟུང་ལྡན་ཞེས་པས་བསྟན་ཏེ། ཚིག་སྦྱོར་གྱི་
གནས་སྐབས་གང་དུ་ཡི་གེ་གཞན་གྱིས་བར་མ་ཆོད་པ་དང་། བར་ཆོད་པའི་
བདག་ཉིད་ཅན་གང་ཞིག དབྱངས་གསལ་གྱི་ཡི་གེ་དུ་མ་ཚོགས་པ་ལན་གཉིས་
སུ་བཟླས་ཤིང་བསྐོར་བ་ནི་ཟུང་ལྡན་ཞེས་པའོ། ། དབྱེ་བ་ནི། དེ་ཡང་རྐང་པ་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 343
ཡི། དང་པོ་བར་མཐའ་སྤྱོད་ཡུལ་ཅན། ། གཅིག་གཉིས་གསུམ་བཞི་རྐང་པ་
ཡི། ། ཟུང་ལྡན་རྣམས་ཀྱི་རྣམ་རྟོག་ནི། ། ཐོག་མ་བར་མཐའ་བར་དང་
མཐའ། ། བར་དང་ཐོག་མ་ཐོག་མཐའ་ཀུན། ། ཀུན་ཏུ་དབྱེ་བ་ལས་གྱེས་
པ། ། དེ་དག་དབྱེ་བ་ཤིན་ཏུ་མང་། ། གོང་གི་མཚན་ཉིད་དང་ལྡན་པའི་ཟུང་
ལྡན་དེ་ཡང་རྐང་པའི་དང་པོ་དང་། བར་དང་མཐའ་མ་རྣམས་སུ་འབྱུང་བ་སྟེ།
དེས་ན་སྤྱོད་ཡུལ་ཅན་ཞེས་སྨོས་སོ། ། དེ་ལ་ཡང་རྐང་བཞི་ལ་གང་རུང་གཅིག་
ལ་ཡོད་པ་དང་། དེ་བཞིན་དུ་གཉིས་དང་། གསུམ་དང་བཞི་ཡོད་པའི་ཟུང་
ལྡན་རྣམས་ཀྱི་རྣམ་པར་རྟོག་པའི་དབྱེ་བ་ནི། རྐང་པའི་ཐོག་མ་ལ་ཡོད་ལ།
བར་མཐའ་གཉིས་བོར་བ་དང་། བར་དུ་ཡོད་ལ། མཐའ་ཐོག་གཉིས་བོར་བ་
དང་། མཐའ་མར་ཡོད་ལ། གོང་མ་གཉིས་བོར་བ་དང་། བར་མཐའ་གཉིས་
སུ་ཡོད་ལ། དང་པོ་བོར་བ་དང་། བར་དང་ཐོག་མ་གཉིས་སུ་ཡོད་ལ།
མཐའ་མ་བོར་བ་དང་། ཐོག་མཐའ་གཉིས་སུ་ཡོད་ལ། བར་དུ་བོར་བ་དང་།
ཐོག་མཐའ་བར་གསུམ་ཀུན་ལ་ཡོད་པ་སྟེ། བདུན་པོ་དེ་ཡང་རྐང་པ་དང་པོ་
ནས་བཞི་པའི་བར་དུ་སྦྱར་ཞིང་ཤེས་པར་བྱ་བ་སོགས། ནང་གསེས་ཀུན་ཏུ་
དབྱེ་བ་ལས་གྱེས་པའི་ཟུང་ལྡན་དེ་དག་གི་དབྱེ་བ་ཤིན་ཏུ་མང་ངོ༌། །
རྒྱས་པར་བཤད་པ་ལ་གཉིས། བྱ་སླ་བ་དང་། བྱ་དཀའ་བ་གཉིས་སུ་
ཕྱེ་ནས་འཆད་པ་མ་བཅད་པ་དང་། རྒྱས་བཤད་དངོས་སོ། དམ་བཅའ་ནི།
དེ་ལ་བྱ་སླ་བྱ་དཀའ་ཡང་། ། འགའཞིག་དག་ནི་བསྟན་པར་བྱ། ། བཤད་
པའི་ཚུལ་དེ་ལ་འདིར་བདེ་བླག་ཏུ་རྟོགས་པར་བྱ་སླ་བ་དང་། དེ་ལ་བཟློག་པ་
བྱ་དཀའ་བ་གཉིས་སུ་བྱས་པ་ལ་ཡང་། ཕྲ་རྒྱས་ཀྱི་དབྱེ་བ་མཐའ་ཡས་པའི་ཕྱིར་
ཐམས་ཅད་ནི་མ་ཡིན་གྱི། དཔེར་བརྗོད་འགའ་ཞིག་ཏུ་བསྡུས་ནས་བསྟན་པར་
བྱའོ། ། ཞེས་འདོམས་པའོ། ། རྒྱས་བཤད་དངོས་ལ་དྲུག བྱ་སླ་བ་རྐང་པའི་



344
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
，
，་
དང་པོ་ན་ཡོད་པའི་ཟུང་ལྡན། བྱ་དཀའ་བ་གནས་གཞན་ལ་ཡོད་པའི་ཟུང་
ལྡན། མཐའ་ཐོག་སྦྱར་བའི་ཟུང་ལྡན། ཀུན་ཏུ་ཟུང་ལྡན། བསྲེས་པའི་ཟུང་
ལྡན། བཟློག་པའི་ཟུང་ལྡན་ནོ། །
བྱ་སླ་བའི་ཟུང་ལྡན། རྐང་པ་དང་པོ་ན་ཡོད་པའི་ཟུང་ལྡན་ལ།
དཔེར་བརྗོད་དང་། དོན་བསྡུ་གཉིས་ལས། དཔེར་བརྗོད་ལ་བར་མ་ཆོད་
པའི་ཟུང་ལྡན། བར་དུ་ཆོད་པའི་ཟུང་ལྡན། ཆོད་ཅིང་མ་ཆོད་པའི་ཟུང་ལྡན་
ནོ། ། བར་མ་ཆོད་པའི་ཟུང་ལྡན་ལ། དཔེར་བརྗོད་དང་། དོན་བསྡུས་
གཉིས་ལས། དཔེར་བརྗོད་རྣམ་པ་དུ་མའི་དང་པོ་ནི། །
རྐང་པ་དང་པོའི་ཐོག་མ་ལ་ཡོད་པའི་ཟུང་ལྡན་ནི། གྲོགས་མོ་མཛའ་
བོའི་སྐྱེ་བོ་ལས། ། ཁེངས་པ་འདི་དང་འགྲོགས་མ་བྱེད། ། བསླུས་པའི་མགྲིན་
པ་ནས་འཁྱུད་ལ། ། དེ་ཉིད་ངོ་ཚ་ལྡན་པར་གྱིས། ། ཀྱེ་གྲོགས་མོ་བཞིན་
བཟང་མ་ཉོན་ཅིག་ཅེས་བོད་ནས། ཁྱོད་མཛའ་བོའི་སྐྱེ་བོ་ལ་མི་དུད་པའི་
ཁེངས་པ་འདི་དང་འགྲོགས་པར་མ་བྱེད་ཅིག སྔར་ཡང་ཁྱོད་ཀྱིས་དུས་བཏབ་
ལས་ཡོལ་ནས། རང་གི་མཛའ་བོ་ཡང་ཡང་བསླུས་ཏེ་སྐྱེངས་སུ་བཅུག་པ་ཡིན་
མོད། དེ་ལྟ་ན་ཁོ་སྙིང་རྗེ་ཞིང་གྲོགས་མོ་ཁྱོད་ཀྱི་ངོ་ཚ་དང་ཁྲེལ་མེད་ཀྱི་གནས་
སུམི་འགྱུར་རམ། ད་ནི་ཁྱོད་རང་གི་བསླུས་པས་ནོངས་པར་གྱུར་པའི་སྐྱེ་བོ་
དེའི་མགྲིན་པ་ནས་འཁྱུད་ལ་མཛའ་བོ་བདེན་ཞེས་པ་དང་། ཤིན་ཏུ་དུད་པའི་
སྒོ་ནས་དེ་ཉིད་ལ་ཁྲེལ་ཡོད་དང་ངོ་ཚ་ལྡན་པར་གྱིས་ཤིག ཅེས་པའོ། །
འདིའི་རྒྱ་དཔེར། རྐང་པ་དང་པོའི་ཐོག་མ་ལ། མཱ་ནེ་ན་མཱ་ནེ་ན་ཞེས་ཟུང་
ལྡན་བར་མ་ཆོད་པ་ཡིན་པས། རྐང་པ་དང་པོའི་ཐོག་མ་ལ་ཡོད་པའི་ཟུང་ལྡན་
ནོ། ། བོད་སྐད་ལ་འགྱུར་ཚིག་སྟོབས་དང་ལྡན་པས་ཟུང་ལྡན་གྱི་བརྗོད་པ་ཞིག་
གོ། །



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ།
345་
རྐང་པ་གཉིས་པའི་ཐོག་མ་ལ་ཡོད་པའི་ཟུང་ལྡན་ནི། ངང་པ་རྣམས་ཀྱི་
དྲེགས་འཇོམས་པ། ། སྤྲིན་གྱི་སྒྲ་ཡིས་མྱོས་བྱེད་ནི། ། དགའ་མ་དང་བཅས་
བུད་མེད་ཀྱི། ། ཁེངས་བྲལ་ཡིད་ལ་འཇུག་པར་བྱེད། ། ངང་པ་རྣམས་ནི་
སྤྲིན་མེད་པའི་ནམ་མཁའ་ལ་དགའ་ཞིང་དྲེགས་སོ། ། དེ་རྣམས་ཀྱི་དྲེགས་པ་
འཇོམས་པར་བྱེད་པ་ནི། སྤྲིན་གྱི་སྒྲ་སྟེ་འབྲུག་སྒྲ་ཟབ་མོར་བསྒྲགས་པའི་མཐུ་
ཡིས། མྱོས་བྱེད་འདོད་པའི་ལྷ་དེ་ནི་རང་གི་དགའ་མ་སྟེ་ཆུང་མ་དང་བཅས་
ནས་བུད་མེད་ཁེངས་ལྡན་མ་རྣམས་ཀྱི་ཁེངས་པ་བྲལ་བའི་སླད་དུ་ཡིད་ལ་འཇུག་
པར་བྱེད་དོ། ། ཞེས་འབྲུག་སྒྲ་ཐོས་པས་འདོད་པ་སྐྱེ་བ་བརྗོད་བྱར་བྱས་
སོ། ། འདིའི་རྒྱ་དཔེར། རྐང་པ་གཉིས་པའི་ཐོག་མ་ལ། མ་ད་ནོ་མ་ད་ནོ་
ཞེས་ཟུང་ལྡན་བར་མ་ཆོད་པ་ཡོད་པས་རྐང་པ་གཉིས་པའི་ཐོག་མ་ལ་ཡོད་པའི་
ཟུང་ལྡན་ནོ། །
རྐང་པ་གསུམ་པའི་ཐོག་མ་ལ་ཡོད་པའི་ཟུང་ལྡན་ནི། ། ཆུ་གཏེར་བཞི་
ཡི་སྐེ་རགས་ཅན། ། ས་ཡི་ལག་དཔྱ་འཛིན་ལ་མཁས། ། ཁྱོད་ཉིད་ཐོབ་ནས་
ད་ལྟ་ནི། ། སྐྱེ་དགུ་རྒྱལ་པོ་བཟང་ལྡན་འགྱུར། ། ཆུ་གཏེར་བཞི་ནི་ཤར་ལ་
སོགས་པ་ཕྱོགས་བཞིའི་རྒྱ་མཚོ་ཆེན་པོ་བཞིའོ། ། དེ་ཡི་སྐེ་རགས་དང་ལྡན་པ་
ཅན་ནི་ས་ཡི་དཀྱིལ་འཁོར་ཡིན་ལ། ས་གཞི་དེའི་ལག་དཔྱ་འཛིན་པ་མཁས་པ་
ནི། སའི་ཡན་ལག་དྲུག་ཆའི་དཔྱ་ཁྲལ་སྙོམས་པར་སྡུད་པའི་དོན་ཏེ། སྟོབས་
དང་ལྡན་པའི་མི་བདག་ཁྱོད་ཉིད་ནམ་རྗེ་བོར་ཐོབ་པ་དེ་ནས་བཟུང་། ད་ལྟའི་
གནས་སྐབས་འདིར་ནི། སྐྱེ་དགུ་མཐའ་དག་རྒྱལ་པོ་བཟང་ལྡན་དུ་གྱུར་ཅིང་
སྐལ་བ་བཟང་ངོ་། ། ཞེས་འདིའི་རྒྱ་དཔེར། རྐང་པ་གསུམ་པའི་ཐོག་མ་ལ་ཙ་
ཏུ་རི་ཙ་ཏུ་རི་ཞེས་ཟུང་ལྡན་པར་མ་ཆོད་པ་ཡིན་པས། རྐང་པ་གསུམ་པའི་ཐོག་
མ་ལ་ཡོད་པའི་ཟུང་ལྡན་ནོ། །



346 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
རྐང་པ་བཞི་པའི་ཐོག་མ་ལ་ཡོད་པའི་ཟུང་ལྡན་ནི། རྐང་ཐང་ཤིང་རྟ་
གླང་པོ་དང་། ། རྟ་དང་བྲལ་བ་ཁྱོད་ཀྱི་དགྲ། ། འགའ་ཞིག་ནགས་དང་
གཞན་དག་ནི། ། ལྷ་རྣམས་དག་གི་གནས་སུ་སོང་། ། འགའ་ཞིག་ཏུ་དཔུང་
བུ་ཆུང་ཞེས་ཀྱང་བྱ་སྟེ་རྐང་ཐང་གི་ཚོགས་དག ཤིང་རྟ་པ་དང་། གླང་པོ་པ་
དང་། རྟ་པའི་ཚོགས་རྣམས་ཏེ། དཔུང་ཚོགས་ཡན་ལག་བཞི་དང་བྲལ་བས་
ཕམ་པར་གྱུར་པ་ནི། རྒྱལ་པོ་ཁྱོད་ཀྱི་དགྲའི་དཔུང་སྟེ། དེ་དག་འགའ་ཞིག་ནི་
འཇིག་རྟེན་ལ་སྐྱོ་བ་སྐྱེས་ཏེ་དབེན་པ་བསྟེན་པ་ལ་ཕྱོགས་ནས་ནགས་ནང་དང་།
གཞན་དག་ཕལ་ཆེར་ནི་ཁྱོད་ཀྱི་གཡུལ་ངོར་སྲོག་དང་བྲལ་ནས་མཐོ་རིས་སུ་སོང་
ཞིང་འཕོས་ཏེ། དེ་ཡང་རྒྱལ་པོ་ཁྱོད་ཀྱི་མཐུའོ་ཞེས་འདིའི་རྒྱ་དཔེར་རྐང་པ་
བཞི་པའི་ཐོག་མ་ལ། ར་ཧི་ཏེ་ར་ཧི་ཏེ་ཞེས་ཟུང་ལྡན་བར་མ་ཆོད་པ་ཡོད་པས།
རྐང་པ་བཞི་པའི་ཐོག་མ་ལ་ཡོད་པའི་ཟུང་ལྡན་ནོ། །
རྐང་པ་དང་པོ་དང་གཉིས་པའི་ཐོག་མ་ལ་ཡོད་པའི་ཟུང་ལྡན་ནི། ཆུ་
སྐྱེས་གདོང་ལྡན་མིག་གཉིས་ཀྱི། ། རྣམ་འཕྲུལ་ཡིད་འོང་འདི་ལ་ནི། ། དཔྱིད་
ཀྱི་བུང་བའི་རྣམ་འཕྲུལ་གྱིས། ། ཅོ་འདྲི་བྱེད་པ་ཅི་ཡིན་སྨོས། ། ཀྱེ་ཆུ་སྐྱེས་
པདྨ་གསར་བའི་གདོང་ལྡན་མ་ཞེས་འབྲུ་མང་བའི་ཚིག་སྡུད་དུ་བྱས་པ་སྟེ།
ཁྱོད་ཀྱི་མིག་གཉིས་ཀྱི་རྣམ་འཕྲུལ་ཡིད་དུ་འོང་བ་འདི་ལ་ནི། དཔྱིད་དུས་ཀྱི་
བུང་བ་གཞོན་ནུ་ཟློས་གར་དུ་རྩེ་བའི་རྣམ་འཕྲུལ་གྱིས་ཡང་ཡང་ཅོ་འདྲི་བ་སྟེ་
འགྲན་པར་བྱེད་པ་འདིའི་རྒྱུ་ཅི་ཡིན་པ་དེ་སྨོས་ཤིག ། ཅེས་ངོ་བསྟོད་དུ་བྱས་
པའོ། ། འདིའི་རྒྱ་དཔེར། རྐང་པ་དང་པོའི་ཐོག་མ་ལ་མ་དྷུ་རཾ་མ་དྷུ་རཾ་ཞེས་
པ་དང་། གཉིས་པའི་ཐོག་མ་ལ། བ་ད་ནེ་བ་ད་ནེ་ཞེས་ཟུང་ལྡན་བར་མ་ཆོད་
པས་ན། རྐང་པ་དང་པོ་དང་གཉིས་པའི་ཐོག་མ་ལ་ཡོད་པའི་ཟུང་ལྡན་ནོ། །
རྐང་པ་དང་པོ་དང་གསུམ་པའི་ ཐོག་མ་ལ་ཡོད་པའི་ཟུང་ལྡན་ནི།



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 347
འདོད་པ་གཡུལ་དུ་དཔའ་བོ་ཡི། ། གླང་པོའང་བཟུང་དཀའ་རྟ་མེད་ཀྱིས། །
གང་ཕྱིར་བདག་ཅག་མཐར་བྱས་པ། ། དེ་ཕྱིར་ཁྱོད་ཀྱི་རྣམ་གནོན་མཚར། །
ཀྱེ་འདོད་པ་ཞེས་བྱ་བའི་ལྷ་ཁྱོད་ལ་ཤིན་ཏུ་འཇམ་ཞིང་གྲངས་ཀྱང་ཉུང་ངུར་
ཟད་པའི་མེ་ཏོག་གི་མདའ་ཙམ་མ་གཏོགས། གཡུལ་དུ་འཇུག་པ་ལ་དཔའ་
ཞིང་བརྟུལ་ཕོད་པའི་གླང་པོ་ཆེ། ཤུགས་དྲག་པོས་མགྱོགས་པར་བགྲོད་ཅིང་
བཟང་ཞིང་ཐུབ་དཀའ་བའི་རྟ་ལ་སོགས་པ་དཔུང་གི་ཡོ་བྱད་གང་ཡང་མེད་པ་
ཉིད་ཀྱིས། རྒྱུ་མཚན་གང་གི་ཕྱིར་བདག་ཅག་སྲེད་ལྡན་གྱི་སྐྱེ་བོ་མང་པོ་ཆགས་
གདུང་མི་བཟོད་པས་མཐར་བྱས་པ་སྟེ་ལྔ་པའི་གནས་སྐབས་ལ་ཐུག་པར་གྱུར་པ་
དེའི་ཕྱིར། འདོད་པའི་ལྷ་ཁྱོད་རྣམ་པར་གནོན་པའི་ཚུལ་འདི་ནི་ཤིན་ཏུ་
མཚར་ཞིང་རྫུ་འཕྲུལ་རྨད་དུ་བྱུང་ངོ་། ། ཞེས་ཁྱད་པར་བརྗོད་པའི་རྒྱན་ཏེ།
འདིའི་རྒྱུ་དཔེར། རྐང་པ་དང་པོའི་ ཐོག་མ་ ལ། བཱརཱ་ཎོ་ཞེས་པ་དང་།
གསུམ་པའི་ཐོག་མ་ལ། ན་ཡ་ཏོ་ན་ཡ་ཏོ་ཞེས་ཟུང་ལྡན་བར་མ་ཆོད་པ་ཡོད་
པས། རྐང་པ་དང་པོ་དང་གསུམ་པའི་ཐོག་མ་ལ་ཡོད་པའི་ཟུང་ལྡན་ནོ། །
རྐང་པ་དང་པོ་བཞི་པའི་ཐོག་མ་ལ་ཡོད་པའི་ཟུང་ལྡན་ནི། གཡུལ་དུ་རྣོ་
བས་མཛེས་པ་ཡི། ། མི་བདག་ཁྱོད་འདྲ་ནོར་འཛིན་ནི། ། རྒྱལ་བར་གྱུར་ཏོ་
ནོར་འཛིན་གྱིས། ། ཚིམ་པ་དག་ཀྱང་ཐོབ་པར་གྱུར། ། གང་གཡུལ་དུ་ཞུགས་
ཏེ་དཔུང་གི་ཚོགས་གྲངས་མེད་པ་ཉིད་ཀྱིས་རལ་གྲི་ལ་སོགས་པ་མཚོན་ཆ་རྣོ་
བའི་ཚོགས་དཔག་ཏུ་མེད་པས་དགྲ་དེ་མ་ལུས་པ་མིང་མི་གྲག་ཏུ་བཅོམ་པ་ལས།
འཇིག་རྟེན་ན་དཔའ་ཞིང་མཛེས་པའི་ཕུལ་དུ་སོང་བ། མི་ཡི་བདག་པོ་ཁྱོད་
འདྲ་བས་ནོར་འཛིན་ས་གཞིའི་དཀྱིལ་འཁོར་འདི་ནི་རྩོད་པའི་དུས་ལས་རབ་ཏུ་
རྒྱལ་བར་གྱུར་ཏེ། ས་འདིར་རྩོད་པའི་གནས་སྐབས་གང་ཡང་མེད་པའི་ཕྱིར་
རོ། ། རྒྱལ་བ་ཁོ་ནར་མ་ཟད་རྒྱལ་པོ་ཁྱོད་ལྟ་བ་བདག་པོར་ཐོབ་པའི་མཐུས། །



348 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ས་གཞི་ནོར་འཛིན་གྱིས་ནི་རྫོགས་ལྡན་ཕུན་སུམ་ཚོགས་པའི་ཚིམ་པ་དག་ཀྱང་
ཐོབ་པར་གྱུར་ཏོ་ཞེས། འདིའི་རྒྱ་དཔེར། རྐང་པ་དང་པོའི་ཐོག་མ་ལ། རཱ་
ཛི་ཏི་རཱ་ཛི་ཏི་ཞེས་པ་དང་། བཞི་པའི་ཐོག་མ་ལ་བ་སུ་དྷཱ་བ་སུ་དྷཱ་ཞེས་ཟུང་ལྡན་
བར་མ་ཆོད་པ་ཡོད་པས། རྐང་པ་དང་པོ་དང་བཞི་པའི་ཐོག་མ་ལ་ཡོད་པའི་
ཟུང་ལྡན་ནོ། །
རྐང་པ་གཉིས་པ་དང་གསུམ་པའི་ཐོག་མ་ཡོད་པའི་ཟུང་ལྡན་ནི། ས་ཧཱ་
ཀཱ་རའི་མེ་ཏོག་གསར། ། བདག་ཡིད་ཆོག་ཏུ་སྲེད་ལྡན་བྱེད། ། ཁུ་བྱུག་མྱོས་
པདག་གི་སྒྲ། ། ཡིད་དུ་འོང་བ་འདིས་ཀྱང་ངོ་། ། ས་ཧཱ་ཀཱ་ར་སྟེ་ཨ་མྲ་ཁྱད་
པར་ཅན་གྱི་མེ་ཏོག་གསར་བ་ཤིན་ཏུ་ཁ་དོག་དང་དབྱིབས་མཛེས་ཤིང་དྲི་བཟང་
པོར་འཐུལ་བ་འདིས་ནི། ཅུང་ཟད་ཙམ་མ་ཡིན་པར་བདག་གི་ཡིད་མཆོག་ཏུ་
སྲེད་པ་དང་ལྡན་པ་བྱེད་ལ། དེར་ཡང་མ་ཟད་དཔྱིད་དུས་ཀྱི་ཁུ་བྱུག་ཤིན་ཏུ་
དགའ་བས་མྱོས་པ་དག་གི་སྒྲ་སྙན་ཞིང་ཡིད་དུ་འོང་བར་སྒྲོག་པ་འདིས་ཀྱང་
བདག་གི་ཡིད་དུ་མཆོག་ཏུ་སྲེད་པ་དང་ལྡན་པར་བྱེད་དོ། ། ཞེས། འདིའི་རྒྱུ་
དཔེར། རྐང་པ་གཉིས་པའི་ཐོག་མ་ལ་ཀ་ལི་ཀོཏྟཱ་ལི་ཀོ་ཏ་ཏ་ཞེས་པ་དང་།
གསུམ་པའི་ཐོག་མ་ལ་མནྡྷ་ནོ་མནྡྷ་ནོ་ཞེས་ཟུང་ལྡན་བར་མ་ཆོད་པ་ཡོད་པས།
རྐང་པ་གཉིས་པ་དང་གསུམ་པའི་ཐོག་མ་ལ་ཡོད་པའི་ཟུང་ལྡན་ནོ། །
རྐང་པ་གཉིས་པ་དང་བཞི་པའི་ཐོག་མ་ལ་ཡོད་པའི་ཟུང་ལྡན་ནི། ཁྱོད་
ལ་དམིགས་པའི་རེ་བ་དང་། ། མ་བྲལ་འདི་ལ་དེ་འདྲ་ཡི། ། གནས་སྐབས་
ལུས་ནི་འཇིག་བྱེད་པས། ། བུད་མེད་འཛེག་ནུས་ཅི་ལྟར་མིན། ། ཀྱེ་མཛེས་
ལྡན་གཞོན་ནུ་མ་ཉོན་ཅིག ། བདག་ནི་ལང་ཚོ་རིམ་གྱིས་ཡོལ་བས་རྒས་པོར་
ལོན་མོད། འོན་ཀྱང་ཁྱོད་ལ་དམིགས་པའི་རེ་བ་དང་མ་བྲལ་བས། འདོད་
པའི་གྲོགས་སུ་ཐོབ་པར་འདོད་པའི་གདུང་བ་དྲག་པོ་རྒྱུན་ཆགས་པ་འདི་ལ།



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 349
མཛེསམ་ཁྱོད་ཀྱིས་རྗེས་སུ་བརྩེ་བ་མ་བྱས་ན། གདུང་བ་དེ་འདྲ་བའི་གནས་
སྐབས་ཀྱི་ངང་ནས། བདག་གི་ལུས་ནི་འཇིག་པ་སྟེ་འཆི་བར་བྱེད་པས་སོ། །
དེ་བས་རྒས་ཀྱང་ད་དུང་རྩེ་དགའི་ཆེད་དུ་བུད་མེད་ལ་འཛེག་ནུས་ཅི་ལྟར་མིན་
ཏེ། ངེས་པར་འཛེག་ནུས་པ་དེའི་ཕྱིར། བུ་མོ་ཁྱོད་ད་ལྟ་ཁོ་བོའི་གྲོགས་སུ་བྱོན་
ཅིག་ཅེས། འདིའི་རྒྱ་དཔེར། རྐང་པ་གཉིས་པའི་ཐོག་མ་ལབི་ཏ་ཧཱ་བི་ཏ་ཧཱ་
ཞེས་པ་དང་། བཞི་པའི་ཐོག་མ་ལ། མངྒ་ནཱ་མངྒ་ནཱ་ཞེས་ཟུང་ལྡན་བར་མ་
ཆོད་པ་ཡོད་པས། རྐང་པ་གཉིས་པ་དང་བཞི་པའི་ཐོག་མ་ལ་ཡོད་པའི་ཟུང་
ལྡན་ནོ། །
རྐང་པ་གསུམ་པ་དང་བཞི་པའི་ཐོག་མ་ལ་ཡོད་པའི་ཟུང་ལྡན་ནི། ཡལ་
འདབ་གསར་པས་མཛེས་པ་ཡི། ། ལྗོན་པས་དྲངས་པའི་གཞོན་ནུ་རྣམས། །
པདྨར་མངོན་ཕྱོགས་བུང་བ་ཡིས། ། མིག་ནས་བཟུང་སྟེ་ འགུགས་ པར་
བྱེད། ། དཔྱིད་ཀྱི་དུས་སུ་ཡལ་འདབ་གསར་པས་སྡུག་པོར་བྲེས་ཤིང་མཛེས་
པར་གྱུར་པའི་ལྗོན་པ་རྣམས་ཀྱིས། རང་གི་སྐྱེ་བོའི་གྲོགས་སུ་མཚུངས་པར་
མཐོང་ནས་རབ་ཏུ་དྲངས་ཤིང་བཀུག་པའི་བུ་མོ་གཞོན་ནུ་མའི་ཚོགས་རྣམས་ལ།
མེ་ཏོག་པདྨ་གསར་པ་ལ་ཡིད་མངོན་དུ་ཕྱོགས་པའི་བུང་བ་མང་པོས་རབ་ཏུ་
རྟོགས་ཤིང་བསམ་པ། གང་གཞོན་ནུ་མ་འདི་དག་ནི་ལྗོན་ཤིང་གིས་མཚུངས་
ཟླར་འོས་པ་མ་ཡིན་ཏེ། འདི་རྣམས་ཀྱི་གདོང་པ་མཛེས་ཤིང་བལྟ་ན་སྡུག་ལ་
སྦྲང་རྩིའི་དྲི་བྲོ་བ་འདི་ནི། བདག་ཅག་རྣམས་ཀྱི་སྤྱོད་ཡུལ་དུ་འོས་པས་ན་
པདྨའི་ཚལ་དུ་འགུགས་པར་རིགས་སོ་ཞེས། གཞོན་ནུ་མ་དེ་དག་གི་མིག་ནས་
བཟུང་བ་སྟེ། དབང་པོ་གསུམ་སྒྲའི་གླུ་དབྱངས་དང་གར་གྱི་རོལ་པས་མིག་
ནས་མགུ་བར་བཟུང་སྟེ་པད་ཚལ་དུ་འགུགས་པར་བྱེད་དོ་ཞེས། གཞོན་ནུ་
མང་པོ་ལྗོན་པའི་ནགས་ནང་། སྐྱེད་མོས་ཚལ་དུ་ལྗོངས་རྒྱུ་བའི་སླད་དུ་ཕྱིན་པ་



350_
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ལ། སྙན་ངག་མཁན་གྱིས་རབ་བརྟགས་སུ་བརྗོད་པའོ། ། འདིའི་རྒྱུ་དཔེར།
རྐང་པ་གསུམ་པའི་ཐོག་མ་ལ་ཏ་ཧུ་ཎ་ཏ་ཧུ་ཎ་ཞེས་པ་དང་། བཞི་པའི་ཐོག་མ་
ལ་ན་ལི་ནོ་ན་ལི་ནོ་ཞེས་ཟུང་ལྡན་བར་མ་ཆོད་པ་ཡོད་པས་ན། རྐང་པ་གསུམ་
པ་དང་བཞི་པའི་ཐོག་མ་ལ་ཡོད་པའི་ཟུང་ལྡན་ནོ། །
རྐང་པ་སྔ་མ་གསུམ་གྱི་ཐོག་མ་ལ་ཡོད་པའི་ཟུང་ལྡན་ནི། མྱོས་པའི་
བཞད་ནི་རབ་འཇུག་པ། ། རྫིང་གི་ཆུ་ལ་དཀར་བ་ཡི། ། ངང་པ་འདི་ཡི་ཅ་ཅོ་
ཡིས། ། བདག་ནི་མཐར་བྱེད་ཟས་སུ་བྱེད། ། དགའ་བས་ཤིན་ཏུ་མྱོས་པའི་ཆུ་
བྱའི་བཞད་ཅེས་བྱ་བ་དེ་ནི་ཁྲུས་དང་རོལ་རྩེད་ཀྱི་ཕྱིར་རབ་ཏུ་འཇུག་པའི་ཡུལ་
དུ་གྱུར་པ། རྫིང་གི་པདྨས་བརྒྱན་ཞིང་ཡིད་དུ་འོང་བ་ལ་རྩེ་ཞིང་ཀུན་ནས་
དཀར་བའི་ངང་པ་གཞོན་ནུ་མ་འདི་ཡི་འཕུར་ལྡིང་དང་བཅས་ཏེ་ཅ་ཅོའི་སྒྲ་
སྐད་སྙན་ལ་འཇེབས་པར་སྒྲོགས་པ་འདི་ཡིས། སྲེད་ལྡན་བདག་ནི་མཐར་བྱེད་
གཤིན་རྗེའི་ཟས་སུ་བྱེད་པ་སྟེ། ཆགས་པའི་རིམས་ནད་དྲག་པོས་འཆི་བར་
འགྱུར་རོ་ཞེས་པའོ། ། འདིའི་རྒྱ་དཔེར། རྐང་པ་དང་པོའི་ཐོག་མ་ལ། བི་ཤ་
དཱ་བི་ཤ་དཱ་ཞེས་པ་དང་། གཉིས་པའི་ཐོག་མ་ལ། སཱ་ར་སེ་སཱ་ར་སེ་ཞེས་པ་
དང་། གསུམ་པའི་ཐོག་མ་ལ་ཀུ་རུ་ཏེ་ཀུ་རུ་ཏེ་ཞེས་ཟུང་ལྡན་བར་མ་ཆོད་པ་
ཡོད་པས། རྐང་པ་སྔ་མ་གསུམ་གྱི་ཐོག་མ་ལ་ཡོད་པའི་ཟུང་ལྡན་ནོ། །
རྐང་པ་སྔ་མ་གཉིས་དང་བཞི་པའི་ཐོག་མ་ལ་ཡོད་པའི་ཟུང་ལྡན་ནི། དྲི་
བྲལ་ཟླ་བའི་ཆ་དག་དང་། ། ལྷན་ཅིག་མ་ལ་ཡ་ཡི་རླུང་།. ། བདག་དགའ་མི་
བྱེད་འདོད་པ་ནི། ། མི་བཟད་དུག་གི་རྗེས་སུ་འགྲོ། ། སྐྱོན་གྱི་དྲི་མ་བྲལ་ཞིང་
ལྷག་པར་དཀར་བའི་ལང་ཚོ་དང་ལྡན་པ། སྟོན་དུས་ཀྱི་ཟླ་བ་གང་བའི་ཆ་ལས་
ལྷུངས་པའི་བསིལ་འོད་དང་ལྷན་ཅིག་ཏུ། ལྷོ་ཕྱོགས་རི་བོ་མ་ལ་ཡ་ཡི་རླུང་
ཙནྡན་གྱི་དྲི་བཟང་དང་བསྡོངས་ནས་འོངས་པ་འདི་དག་ལ་ནི། འདོད་ལྡན་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 351-
བདག་ཉིད་ཡིད་དགའ་བར་མི་བྱེད་མོད། དེ་ཅི་ཞེ་ན། འདོད་པའི་གདུང་བ་
དྲག་པོ་ཤིན་ཏུ་མི་བཟད་པ་དུག་གི་རྗེས་སུ་འགྲོ་བ་སྟེ། སྲོག་འཕྲོག་པའི་ལས་
བྱེད་པས་ན་དུག་དང་འདྲ་བར་བསྐྱེད་པས་སོ། ། འདི་ལ་ཕུལ་བྱུང་དང་།
ལྷན་ཅིག་བརྗོད་པ་དང་། དགག་པ་དང་། དཔེ་རྒྱན་རྣམས་ཚང་བས་རབ་
སྤེལ་གྱི་རྒྱུན་ཡིན་ཏེ། འདིར་རྒྱུ་དཔེར། རྐང་པ་དང་པོའི་ཐོག་མར། བི་ཥ་
མཾ་བི་ཥ་མོ་ཅེས་པ་དང་། གཉིས་པའི་ཐོག་མ་ལ་མ་ད་ནཾ་མ་ད་ནཾ་ཞེས་པ་དང་།
བཞི་པའི་ཐོག་མ་ལ། མ་ལ་ཡཿ མ་ལ་ཡཱ ཞེས་ཟུང་ལྡན་བར་མ་ཆོད་པ་ཡོད་
པས་ན། རྐང་པ་སྔ་མ་གཉིས་དང་བཞི་པའི་ཐོག་མ་ལ་ཡོད་པའི་ཟུང་ལྡན་
ནོ། ། །
རྐང་པ་དང་པོ་དང་ཕྱི་མ་གཉིས་ཀྱི་ཐོག་མ་ལ་ཡོད་པའི་ཟུང་ལྡན་ནི།
བདག་བསྟེན་མི་འདོད་ཁེངས་པ་ཅན། ། དོ་ཤལ་དང་ལྡན་འཕྲོག་བྱེད་མ། །
ལུས་མེད་ ཉིད་ ཀྱི་དོང་ པ་ ཁྱོད། ། ཕྲ་ འགྱུར་ བདག་ འགྲོགས་ བདེ་ རྒྱས་
མཛོད། ། སྐྱེ་འདོད་པའི་བསམ་པ་རྩེ་གཅིག་པའི་ཆགས་ལྡན་བདག་ཉིད་
མཛའ་བོར་བསྟེན་པ་མི་འདོད་ཅིང་ལང་ཚོས་དྲེགས་པའི་ཁེངས་པ་ཅན། རིན་
པོ་ཆེ་སྣ་ཚོགས་པ་དང་མཱ་ལི་ཀ་ལ་སོགས་པའི་མེ་ཏོག་གི་དོ་ཤལ་དང་ལྡན་པ་
སོགས་མཛེས་ཆོས་དུ་མ་འཛིན་ལ། སྐྱེ་བོ་ཀུན་གྱི་ཡིད་རང་དབང་མེད་དུ་
འཕྲོག་པར་བྱེད་པ་མ། ལུས་མེད་འདོད་ལྷ་ཉིད་ཀྱི་དོང་པ་སྟེ་མདའ་ལྔ་མི་
བཟད་པའི་སྣོད་དུ་གྱུར་པ་ཁྱོད་ཉོན་ཅིག ཡིད་སྲུབས་གང་གིས་ཡིད་འོང་མ་
ཁྱོད་ལས་འདོད་པའི་མདའ་ཡང་ཡང་ཕྱུང་ཞིང་བསྣུན་པ་སྙིང་ལ་ཕོག་སྟེ།
ཆགས་གདུང་བཟོད་དཀས་མནར་བས་ལུས་རིད་ཅིང་ཕྲ་མོར་གྱུར་ནས་སྲོག་
ལའང་ཐེ་ཚོམ་ཟ་བ་བདག་ལ་རྗེས་སུ་བརྩེ་བའི་སྒོ་ནས་འགྲོགས་ཤིང་བདག་གི་
ལུས་སེམས་བདེ་བས་ཡོངས་སུ་རྒྱས་པར་མཛོད་ཅིག ། ཅེས་འདིའི་རྒྱ་དཔེར།



352
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
རྐང་པ་དང་པོའི་ཐོག་མ་ལ། མཱ་ནི་ཎཱི་མཱ་ནི་ཎི་ཞེས་པ་དང་། གསུམ་པའི་ཐོག་
མ་ལ། ཧཱ་རི་ཎཱི་ཧཱ་རི་ཎི་ཞེས་པ་དང་། བཞི་པའི་ཐོག་མ་ལ། ཏ་ནུ་ཊཾ་ཏ་ནུ་ཊཱ་
ཞེས་ཟུང་ལྡན་བར་མ་ཆོད་པ་ཡོད་པས་ན། རྐང་པ་དང་པོ་དང་ཕྱི་མ་གཉིས་ཀྱི་
ཐོག་མ་ལ་ཡོད་པའི་ཟུང་ལྡན་ནོ། །
རྐང་པ་ཕྱི་མ་གསུམ་གྱི་ཐོག་མ་ལ་ཡོད་པའི་ཟུང་ལྡན་ནི། ཁྱོད་ཀྱི་གདོང་
གི་བདག་ལས་རྒྱལ། ། ཆུ་ཡི་རྒྱན་གྱུར་བུང་བ་ཅན། ། འདབ་ལྡན་པདྨ་གཏམ་
མེད་ལས། ། ཅི་ལྟར་མི་རྒྱལ་བདག་དགའ་མ། ། ཀྱེ་བཞིན་བཟང་མ་ཉོན་
ཅིག ། ཁྱོད་ཀྱི་གདོང་པ་བལྟ་ན་སྡུག་ཅིང་ཡིད་དུ་འོང་བ་འདིས་ནི། བློ་གྲོས་
དང་ལྡན་པས་ཐབས་དུ་མ་ལ་འདྲིས་ཤིང་སྒྱུ་རྩལ་བྱང་བ་དང་། མཛེས་ཤིང་
དཔའ་བ་དང་། བརྟན་པ་དང་། སྨྲ་མཁས་པ་སོགས་ཡོན་ཏན་རྣམ་པ་མང་
པོའི་སྒོ་ནས་སྐྱེ་བོ་རྣམས་ཀྱི་རྒྱན་དུ་གྱུར་པ། བདག་ལྟ་བུ་ལས་ཀྱང་རྒྱལ་བར་
གྱུར་ཏེ་དབང་དུ་བྱས་མོད། དེ་བས་ཆུ་ཡི་རྒྱུན་ཙམ་དུ་གྱུར་ཅིང་བུང་བ་གཡོ་
བས་ཅུང་ཟད་སྒེག་པའི་ཉམས་དང་ལྡན་པ་ཅན་མེ་ཏོག་པདྨ་གཏམ་གྱི་རྣམ་དབྱེ་
གང་ཡང་མེད་པ་བེམ་པོའི་རང་བཞིན་ཅན་དེ་ལས། ཅི་ལྟར་དུ་མི་རྒྱལ་ཏེ་རྒྱལ་
བར་གྱུར་པ་བདག་གི་དགའ་མའོ། ། ཞེས་པའོ། ། འདིའི་རྒྱ་དཔེར། རྐང་
པ་གཉིས་པའི་ཐོག་མ་ལ། ན་ཀ་ཐོ་ན་ཀ་ཐོ་ཞེས་པ་དང་། གསུམ་པའི་ཐོག་མ་
ལ་ཀ་མ་ལཾ་ཀ་མ་ལཾ་ཞེས་པ་དང་། བཞི་པའི་ཐོག་མ་ལ་ད་ལི་མད་ད་ལི་མད་ཟུང་
ལྡན་བར་མ་ཆོད་པ་ཡོད་པས་ན། རྐང་པ་ཕྱི་མ་གསུམ་གྱི་ཐོག་མ་ལ་ཡོད་པའི་
ཟུང་ལྡན་ནོ། །
རྐང་པ་བཞི་ཀའི་ཐོག་མ་ལ་ཡོད་པའི་ཟུང་ལྡན་ནི། ཉི་མའི་འོད་ཀྱིས་
དམར་གྱུར་པའི། ། ཆུ་ལྷ་མོ་བཞིན་པཱ་ཊ་ལ། ། དམར་བའི་གོས་ཅན་དྲི་
བཟང་གནས། ། བདག་གི་དགའ་མ་དགའ་བར་བྱ། ། ཀྱེ་ལང་ཚོ་མ་ཁྱོད་ཀྱི་



-
--
-
-
-
སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 353
རྣམ་པ་ནི་ཅི་ལྟ་བུ་ཞེ་ན། དགོང་མོའི་ཐུན་མཚམས་ཀྱི་ཉི་མའི་འོད་ཀྱིས་ཤིན་ཏུ་
དམར་བར་གྱུར་པའི་ནུབ་ཕྱོགས་ཆུ་ལྷ་མོ་བཞིན་ནོ། ། དེ་ཡང་ཅི་ཞེ་ན། ཤིང་
པཱཊ་ལའི་མེ་ཏོག་ལྟར་མཛེས་ཤིང་དམར་བའི་གོས་བཟང་དང་ལྡན་པ་ཅན་གྱི་
ཕྱིར་རོ། ། དེ་བས་ཀྱང་ཨུཏྤལ་དང་ག་བུར་ལ་སོགས་པའི་དྲི་བཟང་པོ་ཉིད་
གནས་པ་དང་འཕྲོ་བའི་ཁྱད་པར་ཉིད་ཀྱི་ཕྱིར། ཆུ་ལྷ་མོ་ལས་བདག་གི་དགའ་
མ་ཁྱོད་ལྷག་ཅིང་དགའ་བར་བྱས་སོ། ། ཞེས་འདིའི་རྒྱ་དཔེར། རྐང་པ་དང་
པོའི་ཐོག་མ་ལ། མ་ར་ཎི་ར་མ་ཎི་ཞེས་པ་དང་། གཉིས་པའི་ཐོག་མ་ལ། པཱ་
ཊ་ལཾ་པཱ་ཊ་ལོ་ཞེས་པ་དང་། གསུམ་པའི་ཐོག་མ་ལ་བཱ་རུ་ཎཱི་བཱ་རུ་ཎི་ཞེས་པ་
དང་། བཞི་པའི་ཐོག་མ་ལ། སོ་ར་བྷ་སོ་ར་བྷ་ཞེས་ཟུང་ལྡན་བར་མ་ཆོད་པ་
ཡོད་པས་ན། རྐང་པ་བཞི་གའི་ཐོག་མ་ལ་ཡོད་པའི་ཟུང་ལྡན་ནོ། ། དེ་དག་གི་
དོན་བསྡུ་བ་ནི། དེ་ལྟར་རྐང་པའི་ཐོག་མ་ཡི། ། ཟུང་ལྡན་བར་ཆོད་མེད་རྣམ་
རྟོག ། དེ་ལྟར་སྨོས་པས་སྔར་བཤད་པའི་དཔེར་བརྗོད་དེ་རྣམས་རྐང་པའི་
ཐོག་མ་ལ་ཡོད་པའི་ཟུང་ལྡན་ཡི་གེ་དང་། ཚིག་གཞན་གྱི་བར་ཆད་མེད་པ་
རྣམས་ཀྱི་རྣམ་པར་རྟོག་པའམ་དབྱེ་བའི་ས་བོན་ཙམ་བསྟན་པ་ཡིན་ནོ། ། ཞེས་
སླར་བསྡུ་བ་བྱས་སོ། །
གཉིས་པ་ཆོད་པའི་ཟུང་ལྡན་ལ། འཆད་པར་དམ་བཅའ་བ་དང་།
དཔེར་བརྗོད་དང་། དོན་བསྡུ་གསུམ་ལས། དམ་བཅའ་བ་ནི། ད་ནི་བར་དུ་
ཆོད་པ་ཡི། ། རྣམ་རྟོག་འགའ་ཡང་བསྟན་པར་བྱ། ། སྔར་བསྟན་པ་དེ་དག་
གིརྗེས་སུ། ད་ནི་གང་བསྟན་པར་བྱ་ན། ཡི་གེ་དང་ཚིག་གཞན་གྱི་བར་དུ་
ཆོད་པའི་ཟུང་ལྡན་གྱི་རྣམ་པར་རྟོག་པ་འགའ་ཡང་བསྟན་པར་བྱའོ། ། ཞེས་
འཆད་པར་དམ་བཅའ་བར་བྱས་སོ། ། དཔེར་བརྗོད་ལ་རྣམ་པ་དུ་མའི་དང་
པོ། །



354 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
རྐང་པ་དང་པོ་གཉིས་ཀྱི་ཐོག་མའི་ཟུང་ལྡན་ཆོད་པ་ནི། ས་ཧཱ་ཀཱ་ར་
ལས་འཁྲུངས་ཉིད། ། ཡིད་འོང་དྲི་བཟང་ལྡན་པ་ཡི། ། དཔྱིད་ཀྱི་ཨེ་ཎའི་མིག་
ཅན་གྱི། ། ཁེངས་པ་སྒྲ་ཡི་ལྷག་མར་བྱེད། ། ས་ཧཱ་ཀཱ་ར་ཞེས་བྱ་བའི་ལྗོན་པ་
ལས་འཁྲུངས་པ་ཉིད་ཀྱི་ལོ་འདབ་ཡིད་དུ་འོང་ཞིང་དྲི་བཟང་པོ་དང་ལྡན་པའི་
དཔྱིད་དུས་ཀྱི་ནི། རི་དྭགས་ཨེ་ཎའི་མིག་ཅན་གྱི་བུད་མེད་ལང་ཚོ་དར་ལ་བབ་
པ་རྣམས། རང་གི་མཛའ་བོ་ལ་མི་དུད་པའི་ཁེངས་པ་དྲག་ཏུ་འབར་བ་དེ་སྐད་
ཅིག་གིས་བཅོམ་ཞིང་མེད་པར་བྱས་ནས། ཁེངས་པ་ཞེས་མིང་ངག་སྒྲའི་ལྷག་
མཙམ་དུ་བྱེད་དོ། ། ཞེས་འདི་ནི་མེད་པ་སྐྱེད་པར་བྱེད་པའི་རྒྱུའི་རྒྱན་ཡིན་
ནོ། ། འདིའི་རྒྱ་དཔེར། རྐང་པ་དང་པོ་དང་གཉིས་པའི་ཐོག་མ་ལ། མ་དྷུ་
རེ་ཎ་ ཞེས། དེ་གཉིས་ཀྱི་བར་དུ་ཚིག་གཞན་གྱིས་ཆོད་པས་ན། རྐང་པ་དང་
པོ་གཉིས་ཀྱི་ཐོག་མའི་ཟུང་ལྡན་ཆོད་པའོ། །
རྐང་པ་དང་པོ་དང་གསུམ་པའི་ཐོག་མའི་ཟུང་ལྡན་ཆོད་པ་ནི། དགའ་
མའི་ལག་པ་ཤིན་ཏུ་དམར། ། རྒྱུད་མངས་ལ་བསྟུན་རྣམ་འཕྲུལ་ལ། ། ཕྲག་
དོག་ལྡན་པས་མཛའ་བོའང་། ། རྣ་བའི་ཨུཏྤལ་གྱིས་སྨྱན་བྱེད། ། དགའ་
མའི་ལག་པའི་མཐིལ་ཤིན་ཏུ་དམར་བའི་མདངས་ཅན་མེ་ཏོག་པདྨ་དམར་པོ་ཁ་
ཕྱེ་བ་ལྟ་བུས་དེས། ཕང་བ་ན་གནས་པའི་རྒྱུད་མངས་ལ་རེག་ཅིང་སྣུན་པའི་
རྣམ་འཕྲུལ་དེ་ཉིད་ལ། འགྲན་སེམས་ཀྱི་ཕྲག་དོག་དང་ལྡན་པར་མཛའ་བོ་ལ་
ཡང་། ། དགའ་མའི་རྣ་བའི་ཨུཏྤལ་གྱིས་རེག་ཅིང་སྣུན་པར་བྱེད་དོ། ། ཞེས།
འདི་ནི་དགའ་མ་རྒྱུད་མངས་བརྡུང་བ་དང་བཅས་རང་གི་མཛའ་བོ་དང་འགྲམ་
པ་སྦྱར་བ་ལ་དཔེའི་རབ་བརྟགས་སུ་བྱས་པ་སྟེ། འདིའི་རྒྱ་དཔེར། རྐང་པ་
དང་པོའི་ཐོག་མ་དང་། གསུམ་པའི་ཐོག་མར་ཀ་རོ་ཏི་ཞེས་པ་ཡོད་པས་ན།
རྐང་པ་དང་པོ་དང་གསུམ་པའི་ཐོག་མའི་ཟུང་ལྡན་ཆོད་པའོ། ། རྐང་པ་དང་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 355
པོ་དང་བཞི་པའི་ཐོག་མའི་ཟུང་ལྡན་ཆོད་པ་ནི། རླུང་གིས་གར་བསྒྱུར་སྤྲིན་གྱི་
ཕྲེང་། ། མཐའ་དག་ཆུ་ནི་འཐོར་བར་བྱེད། ། དེ་རྗེས་མཇུག་མ་རབ་བསླངས་
པའི། ། མཇུག་སྒྲོ་ལྡན་པ་གར་དག་བྱེད། ། རླུང་གིས་བསྣུན་པས་ལང་ལོང་དུ་
གཡོ་ཞིང་གར་བསྒྱུར་བ་ལ་མཁས་པ་སྤྲིན་གྱི་ཕྲེང་བ་གསར་དུ་བསྒྲིགས་པ་དེ་ནི།
མཐའ་དག་སྟེ་ཀུན་ལ་ཁྱབ་པའི་ཆུ་ཆར་དག་ནི་མངོན་པར་འཐོར་ཞིང་འབེབས་
པར་བྱེད་དོ། ། དེའི་རྗེས་སུ་མཇུག་མའི་མདོངས་སྒྲོ་གདུགས་ཕུབ་པ་ལྟར་རབ་
ཏུ་བླང་བར་བྱས་པའི་མཇུག་སྒྲོ་ལྡན་པ་སྟེ་རྨ་བྱའི་ཚོགས་ནི། དགའ་བའི་
ཉམས་རྒྱས་པའི་གར་དག་བསྒྱུར་བའི་བྱ་བ་ལ་འཇུག་པར་བྱེད་དོ། ། ཞེས་
འདིའི་རྒྱ་དཔེར། རྐང་པ་དང་པོའི་ཐོག་མ་དང་། བཞི་པའི་ཐོག་མ་ལ། ས་
ཀ་ལཱ་པོ་ཞེས་ཡོད་པས། རྐང་པ་དང་པོ་དང་བཞི་པའི་ཐོག་མའི་ཟུང་ལྡན་ཆོད་
པའོ། །
རྐང་པ་ གཉིས་ པ་ དང་ གསུམ་ པའི་ ཐོག་མའི་ཟུང་ལྡན་ཆོད་ པ་ནི། །
འདོད་ལྡན་མ་དག་ཁྱོད་ཀྱི་ཡིད། ། ཁེངས་རྩོད་རང་ཉིད་ཉམས་གྱུར་ཏེ། །
ནཱིམ་པའི་ཀཱ་ལི་ཀཱ་མཐོང་ན། ། གནས་སྐབས་ཅི་ལ་རེག་གྱུར་རམ། ། ཀྱེ་
འདོད་ལྡན་མ་དག་ཉོན་ཅིག ཅེས་བོད་ནས། ཁྱོད་ཀྱི་ཡིད་ལང་ཚོ་དར་ལ་
བབ་པས་ཁེངས་ཏེ་རང་གི་མཛའ་བོ་ལ་ཡང་མི་དུད་ཅིང་རྩོད་པར་བྱེད་པ་དེ།
རྒྱུ་གཞན་མེད་པར་རང་བཞིན་ཉིད་ཀྱི་འདོད་པ་སྐྱེས་པ་ལས་ཉམས་པར་འགྱུར་
བཡང་སྲིད་དེ། དེ་ལྟར་ན་དབྱར་དུས་ཀྱི་ཤིང་ནཱིམ་པའི་ཀཱ་ལི་ཀཱ་སྟེ་མེ་ཏོག་ཁ་
ཕྱེ་མ་ཐག་ཏུ་མཛེས་ཤིང་ཡིད་དུ་འོང་བ་དེ་མཐོང་བར་གྱུར་ན། དེས་ཆགས་པ་
དྲག་ཏུ་སྐྱེ་བའི་རྒྱུ་བྱས་ནས། འདོད་ལྡན་མ་ཁྱོད་ཀྱི་གནས་སྐབས་ནི་ཅི་ལྟ་བུ་ལ་
རེག་པ་འགྱུར་ངེས་མི་ཤེས་ཏེ་མི་འཆི་བའི་ངེས་པའང་ཡོད་པ་མ་ཡིན་ནོ། །
ཞེས་ཐེ་ཚོམ་ཕུལ་དུ་བྱུང་བའི་རྒྱན་ནོ། ། འདིའི་རྒྱ་དཔེར། རྐང་པ་གཉིས་



356 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པའི་ཐོག་མ་དང་གསུམ་པའི་ཐོག་མ་ལ། ཀཱ་ལི་ཀཱ་ཞེས་ཡོད་པས་ན། རྐང་པ་
གཉིས་པའི་ཐོག་མ་དང་གསུམ་པའི་ཐོག་མའི་ཟུང་ལྡན་ཆོད་པའོ།
རྐང་པ་གཉིས་པ་དང་བཞི་པའི་ཐོག་མའི་ཟུང་ལྡན་ཆོད་པ་ནི། རྩེ་
དགའི་རི་ཡི་ཟླ་ཤེལ་གྱི། ། ཐང་འདི་ལ་ནི་རབ་འཛེགས་ནས། ། མདོངས་
མཐའི་མཆོག་ཏུ་མཛེས་པ་ཡི། ། གཙུག་ཕུད་ཅན་འདི་གར་བྱེད་དོ། ། དེ་ཡང་
ཤར་ཕྱོགས་རྩེ་དགའི་རི་ཡི་རྩེ་མོ་ལས་འོངས་པའི་ཟླ་བ་ཆུ་ཤེལ་གྱི་རང་བཞིན་
ལས་གྲུབ་པའི་ཐང་མེ་ལོང་ངོས་ལྟར་དག་པའི་སྟེང་འདི་ལ་རབ་ཏུ་འཛེགས་ནས་
གརབྱེད་དོ། ། སུ་ཞིག་གིས་ན། མདོངས་མཐའ་མཆོག་ཏུ་མཛེས་པ་དང་
ལྡན་པའི་གཙུག་ཕུད་ཅན་ཏེ་རྨ་བྱ་འདི་ཡིས་སོ། ། ནམ་ཞིག་ན། དབྱར་གྱི་རྔ་
བོ་ཆེ་གློག་གི་དབྱུག་གུས་བསྣུན་ཅིང་ཆུ་བོའི་ཆར་པ་ཆལ་ཆིལ་འབེབས་པའི་སྤྲིན་
སྔོན་གྱི་ཕྲེང་བ་སྟུག་པོར་འཁྲིགས་པའི་དུས་ནའོ། ། ཞེས་འདིའི་རྒྱུ་དཔེར།
རྐང་པ་གཉིས་པ་དང་བཞི་པའི་ཐོག་མ་ལ། ཙནྡྲ་ཀནྟ་ཞེས་ཡོད་པས་ན། རྐང་
པ་གཉིས་པ་དང་བཞི་པའི་ཐོག་མའི་ཟུང་ལྡན་ཆོད་པའོ། །
རྐང་པ་ཕྱི་མ་གཉིས་ཀྱི་ཐོག་མའི་ཟུང་ལྡན་ཆོད་པ་ནི། གང་ཞིག་སྦྲུལ་
མཆོག་སྟེང་གནས་ཤིང་། ། ཕག་པས་བཟུང་བའི་ས་འདི་ནི། ། རྒྱལ་པོའི་
ཕྱོགས་ལས་རབ་བླངས་ནས། ། ད་ལྟ་ཁྱོད་ཀྱི་ལག་པས་བཟུང་། ། གང་ཞིག་
སྦྲུལ་མཆོག་སྟེ་ལྷག་མ་ཅན་ལ་སོགས་པ་ཀླུ་ཆེན་པོ་རྣམས་ཀྱི་སྟེང་ན་གནས་ཤིང་།
སྔོན་ཁྱབ་འཇུག་ཕག་པའི་མཇུག་མས་བཟུང་བའི་སའི་དཀྱིར་འཁོར་ཆེན་པོ་
འདི་ནི། རྒྱལ་པོའི་ཚོགས་གཞན་ལས་རབ་ཏུ་ཕྲོགས་ཤིང་བླངས་ནས། ད་ལྟ་
མི་ཡི་བདག་པོ་འགྲན་ཟླ་མེད་པ་ཁྱོད་ཀྱི་ལག་པའམ་དཔུང་པས་བཟུང་སྟེ་རང་
དབང་དུ་བྱས་སོ། ། ཞེས་འདིའི་རྒྱ་དཔེར། རྐང་པ་ཕྱི་མ་གཉིས་ཀའི་ཐོག་མ་
ལ། ཝ་རཱཧེ་ཞེས་ཡོད་པས། རྐང་པ་ཕྱི་མ་གཉིས་ཀྱི་ཐོག་མའི་ཟུང་ལྡན་ཆོད་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 357
པའོ། །
རྐང་པ་སྔ་མ་གསུམ་གྱི་ཐོག་མའི་ཟུང་ལྡན་ཆོད་པ་ནི། གཡུལ་དུ་དགྲ་ཡི་
གླང་པོ་རྣམས། ། ཁྱོད་ཀྱི་ལག་པ་མཐར་བྱེད་ཀྱིས། ། བསྣུན་པས་ཁྲག་ནི་རབ་
ཟགས་པ། ། ཐུན་མཚམས་དག་གི་སྤྲིན་བཞིན་མཛེས། ། ཀྱེ་རྒྱལ་པོ་ཆེན་པོ་
གསོན་ཅིག ཁྱོད་དང་རྒྱལ་པོ་གཞན་གྱི་སྡེ་དྲག་པོས་གཡུལ་དུ་ཞུགས་ཏེ་འཐབ་
པའི་ཚེ། དགྲ་ཡི་གླང་པོ་ཆེ་གར་ཆང་གི་མྱོས་ཤིང་སྣ་ལས་རལ་གྲིའི་འཁོར་ལོ་
དྲག་ཏུ་འཕེན་པ་རྣམས། དཔའ་ཞིང་བརྟུལ་ཕོད་དང་ལྡན་པའི་རྒྱལ་པོ་ཁྱོད་
ཀྱི་ལག་པ་མཐར་བྱེད་དེ་གཤིན་རྗེ་དངོས་ལྟར་གཏུམ་པ་དེ་ཉིད་ཀྱིས་དྲག་ཏུ་
བསྣུན་ཞིང་བསད་པ་ལས། ཁྲག་གི་རྒྱུན་ཆེན་པོ་རབ་ཏུ་ལྷུངས་ཤིང་ཟགས་
པས་ས་གཞི་དམར་པོར་བྱས་པའི་མདངས་ཆགས་ཏེ། ནམ་མཁའ་ལ་ཐུན་
མཚམས་དག་གི་སྤྲིན་ཆགས་པ་བཞིན་དུ་མཛེས་སོ། ། ཞེས་འདིའི་རྒྱ་དཔེར།
རྐང་པ་དང་པོ་གསུམ་ཀའི་ཐོག་མ་ལ། ཀ་ཏེ་ཎ་ཞེས་ཡོད་པས། རྐང་པ་སྔ་མ་
གསུམ་གྱི་ཐོག་མའི་ཟུང་ལྡན་ཆོད་པའོ། །
གཉིས་པ་བོར་བའི་རྐང་པ་གསུམ་གྱི་ཐོག་མའི་ཟུང་ལྡན་ནི། རླུང་གིས་
རིཡི་འཁྲི་ཤིང་བཞིན། གཞན་གྱི་སྡེ་ནི་དཔའ་བོས་བཅོམ། ། མཐའ་ནི་ག་
ཤེད་སོང་བ་བཞིན། ། རྡུལ་གྱི་ནམ་མཁའ་ཁྱབ་པར་གྱུར། ། དྲག་པོའི་རླུང་
དག་གིས་རི་ཡི་འཁྲི་ཤིང་རྣམས་འཁྲུགས་ཤིང་བཅོམ་པར་བྱས་པ་དེ་བཞིན་དུ།
ཕ་རོལ་གྱི་སྡེ་ནི་དཔའ་བོ་ཁྱོད་ཀྱིས་བཅོམ་ཞིང་བསད། འགའ་ཞིག་ནི་ས་
མཐའ་ག་ཤེད་སོང་བ་བཞིན་མཐོང་བྱ་མ་ཡིན་པའི་བར་དུ་དེད་ཅིང་བསྐྲད་པའི་
དཔུང་གི་རྡུལ་ཚུབ་ཀྱིས་ནི་ནམ་མཁའི་གོ་སྐབས་ཕྲོགས་ཤིང་ཡོངས་སུ་ཁྱབ་པར་
གྱུར་ཏོ། ཞེས་འདིའི་རྒྱ་དཔེར། རྐང་པ་དང་པོ་གསུམ་པ་བཞི་པ་རྣམས་ཀྱི་
ཐོག་མ་ལ། སཱ་ར་ག་ཊ་ཞེས་ཡོད་པས། གཉིས་པ་བོར་བའི་རྐང་པ་གསུམ་གྱི་



358 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
ཐོག་མའི་ཟུང་ལྡན་ཆོད་པའོ། །
རྐང་པ་ཕྱི་མ་གསུམ་གྱི་ཐོག་མའི་ཟུང་ལྡན་ཆོད་པ་ནི། ལེགས་ལྡན་ཆུ་
འཛིན་གསར་བའི་འོད། ། ལྷ་མིན་དག་གི་རིགས་ཉམས་བྱེད། ། སྦྱིན་ལྡན་
གླང་པོ་མཆོག་བཅོམ་པ། ། ཁྱབ་འཇུག་དེས་ཁྱོད་རྟག་ཏུ་སྲུངས། ། ལེགས་
ལྡན་ཏེ་བསོད་ནམས་ཀྱི་བགོ་སྐལ་བཟང་པོ་དང་ལྡན་པ་སྔོ་བསངས་ཆུ་འཛིན་
གསར་པའི་འོད་ཀྱིས་མཛེས་པ་ཆགས་ཤིང་། ལྷ་མིན་དག་གི་རིགས་མཐའ་
དག་ཉམས་པར་བྱེད་པ་ལ་བཟོད་པའི་སྟོབས་འཆང་བ། སྦྱིན་ལྡན་ལྷའི་གླང་
པོ་ཆེ་མཆོག་ཏུ་གྱུར་པ་དེ་ཉིད་བཅོམ་པ་སྟེ་འདུལ་ཞིང་ཁ་ལོ་བསྒྱུར་བ་ལ་རྣམ་
པར་མཁས་པ་གླང་རྫིའི་ཚུལ་འཛིན་པ། ལྷ་ཁྱབ་འཇུག་ཆེན་པོ་དེས་ཁྱེད་
རྣམས་རྟག་ ཏུ་ གནོད་པ་ལས་སྲུངས་ཤིག ཅེས་ཤིས་པ་བརྗོད་ པའི་རྒྱན།
འདིའི་རྒྱ་དཔེར། རྐང་པ་ཕྱི་མ་གསུམ་ཀའི་ཐོག་མ་ལ། ས་དཱ་ན་ཝ་ཞེས་ཡོད་
པས། རྐང་པ་ཕྱི་མ་གསུམ་གྱི་ཐོག་མའི་ཟུང་ལྡན་ཆོད་པའོ། །
རྐང་པ་བཞི་ཀའི་ཐོག་མ་ལ་ཡོད་པའི་ཟུང་ལྡན་ཆོད་པ་ནི། ཁྱོད་ཀྱི་མགོ་
སྐྲ་བུང་བ་འདྲ། ། གདོང་ནི་པདྨ་ཕྲག་དོག་བྱེད། ། དཔལ་གྱི་བཞིན་དུ་རབ་
མྱོས་པ། ། ཁྱོད་ཀྱིས་སུ་ཞིག་རྩི་མ་བྱེད། ། ཀྱེ་མཛེས་ལྡན་གཞོན་ནུ་མ་ཉོན་
ཅིག ། ཁྱོད་ཀྱི་མགོ་སྐྲའི་ལན་བུ་ནི་གནག་ཅིང་མཐིང་ལ་བུང་བའི་ཁ་དོག་དང་
འདྲ་ལ། དཀར་ལ་དམར་མདངས་ཀྱིས་ཉེ་བ་མཛེས་ཤིང་དྲི་བཟང་པོ་འཐུལ་
བའི་གདོང་པ་འདི་ནི་མེ་ཏོག་པདྨ་ལ་སྡང་བས་ཕྲག་དོག་བྱེད་པ་ཞིག་སྟེ། དེ་
བས་ན་ལྷ་མོ་དཔལ་མོས་ལྷ་ཐམས་ཅད་འདོད་པས་རབ་ཏུ་མྱོས་པར་བྱས་པ་དེ་
བཞིན་དུ། མཛེས་ཆོས་དུ་མ་དང་ལྡན་པའི་གཞོན་ནུ་མ་ཁྱོད་ཀྱིས་ཀྱང་སྐྱེ་བོ་སུ་
ཞིག་འདོད་མྱོས་ཀྱི་གྲངས་སུ་རྩི་བར་མི་བྱེད་དེ་བྱེད་མོད། དེ་ཅི་ཞེ་ན། ཁྱོད་
མཐོང་བ་ན་འདོད་པས་མ་མྱོས་པའི་སྐྱེ་བོ་སུ་ཡང་མེད་པས་སོ། ། ཞེས་དཔེ་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 359 །
དང་བྱེད་པ་པོའི་རྒྱུའི་རྒྱན་ཏེ། འདིའི་རྒྱ་དཔེར། རྐང་པ་བཞི་ཀའི་ཐོག་མ་ལ།
ཀ་མ་ལེ་ཞེས་ཡོད་པས། རྐང་བཞི་ཀུན་གྱི་ཐོག་མ་ལ་ཡོད་པའི་ཟུང་ལྡན་ཆོད་
པའོ། །
རྐང་བཞི་ལ་རིགས་གཉིས་སུ་ཡོད་པའི་ཐོག་མའི་ཟུང་ལྡན་ཆོད་པ་ནི།
རྒྱ་ཆེ་རིན་ཆེན་རྒྱན་དང་ལྡན། ། རྒྱུགས་པས་མིག་འཁོར་ཛ་གྷ་ན། ། ཆུང་བ་
མིན་པས་མཛའ་བོ་ནི། ། དགའ་བ་ལྡན་པ་བྱ་བར་བཟོད། ། ཀྱེ་ཡི་ལང་ཚོ་མ་
ཉོན་ཅིག ཁྱོད་ནི་རྒྱ་ཆེ་བ་སྟེ་རྣམ་པ་མང་ཞིང་ཁྱད་པར་དུ་འཕགས་པའི་རིན་
པོ་ཆེ་སྣ་ཚོགས་ཀྱི་རྒྱུན་དུ་མ་དང་ལྡན་ལ། ལང་ཚོས་རྒྱགས་པས་རྣམ་འཕྲུལ་གྱི་
མིག་འཁོར་འཁོར་དུ་འཁོར་ཞིང་། ཛ་གྷ་ན་ཞེས་པ་ཚང་རའི་ཁྱོན་ཆུང་བ་མིན་
པར་རྒྱས་པས་རང་གི་མཛའ་བོའི་ཡིད་ནི་དུས་རྟག་ཏུ་དགའ་བ་དང་ལྡན་པར་
བྱ་བ་ལ་རབ་ཏུ་བཟོད་ནུས་པས་བྱེད་དོ། ། འདི་ཡང་བྱེད་པ་པོའི་རྒྱུའི་རྒྱན་ཏེ།
འདིའི་རྒྱ་དཔེར། རྐང་པ་དང་པོ་གཉིས་ཀྱི་ཐོག་མ་ལ་མུ་དཱ་ར་མ་ཎ་ཞེས་པ་
དང་། ཕྱི་མ་གཉིས་ཀྱི་ཐོག་མ་ལ་མ་ད་བླ་ཞེས་ཡོད་པས་ན། རྐང་བཞི་ལ་
རིགས་གཉིས་སུ་ཡོད་པའི་ཐོག་མའི་ཟུང་ལྡན་ཆོད་པའོ། །
རྐང་པ་མི་མཉམ་པ་གཉིས་པོ་འདྲ་ཞིང་མཉམ་པ་གཉིས་པོ་འདྲ་བ་ཐོག་
མའི་ཟུང་ལྡན་ཆོད་པ་ནི། གཞན་གསོས་རྣམས་ཀྱིས་བསྒྲགས་པ་དང་། ཁྱོད་
ཀྱིས་བརྗོད་པའི་སྒྲ་དང་ནི། ལྷོ་ཡི་ཕྱོགས་ཀྱི་རླུང་གིས་ཀྱང་། བདག་ཡིད་
འཕྲོགས་སོ་ཕོ་ཉ་མོ། ། དཔྱིད་ཀྱི་དུས་སུ་གཞན་གསོས་ཏེ་ཁུ་བྱུག་རྣམས་ཀྱིས་
གདངས་དབྱངས་སྙན་པོར་བསྒྲགས་པ་དང་། ཡིད་དུ་འོང་ལ་ཁྱོད་ཀྱི་བརྗོད་
པའི་སྒྲ་འཇམ་ཞིང་སྙན་པར་སྒྲོགས་པ་འདི་དང་ནི། དེ་དག་ཏུ་མ་ཟད་ལྷོ་ཡི་
ཕྱོགས་ཀྱི་རི་བོ་མ་ལ་ཡའི་ངོས་ལས་འོངས་པའི་རླུང་ཙནྡན་གྱི་དྲི་ཞིམ་པོ་འཐུལ་
བ་འདི་དག་གིས་ཀྱང་། སྲེད་ལྡན་བདག་གི་ཡིད་རང་དབང་མེད་པར་སྐད་
，



360 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཅིག་ལ་འཕྲོགས་སོ། ། ཕོ་ཉ་མོ་ཞེས་མཚམས་སྦྱོར་མ་ལ་བོད་ནས། འདོད་
པའི་བྱ་བ་ལ་འཇུག་པའི་གྲོགས་གྱིས་ཤིག་ཅེས་འདོམས་པའི་དོན་ཏོ། འདི་
ཡང་བྱེད་པ་པོའི་རྒྱུ་རྒྱུན་ཏེ། འདིའི་རྒྱུ་དཔེར། རྐང་པ་མི་མཉམ་པ་དག་
ལ། ། ཨུ་དི་ཏི་ར་ཞེས་པ་དང་། མཉམ་པ་དག་ལ་མཱ་ཏུ་ཏི་ཞེས་ཡོད་པས་ན།
རྐང་པ་མི་མཉམ་པ་གཉིས་པོ་འདྲ་ཞིང་མཉམ་པ་གཉིས་པོ་འདྲ་བ་ཐོག་མིའི་
ཟུང་ལྡན་ཆོད་པའོ། །
རྐང་པ་ཐོག་མཐའ་གཉིས་འདྲ་ཞིང་བར་མ་གཉིས་འདྲ་བ་ཐོག་མའི་ཟུང་
ལྡན་ཆོད་པ་ནི། རྐེད་པ་ཕྲ་ཞིང་རྡུལ་ཟགས་པས། ། གདོང་གི་ཟླ་བས་རབ་
མཛེས་པ། ། བུད་མེད་ཆང་གིས་ངོ་ཚ་བཅོམ། ། སྐྱེས་པའི་ལུས་ལ་འཛེག་པར་
བྱེད། ། རྐེད་པའི་སྐབས་ཤིན་ཏུ་ཕྲ་བའི་སྒེག་པ་ངོམ་པར་བྱེད་བཞིན་དུ།
ཆགས་གདུང་དྲག་པོ་བཟོད་དཀའ་བ་ལས་སྐྱེས་བའི་རྡུལ་གྱི་ཆུ་མུ་ཏིག་གི་དོག་
པ་ལྟར་ཟགས་པས། གདོང་གི་ཟླ་བ་ཡང་ཡང་བཀྲུས་ནས་དག་པར་གྱུར་ཏེ་
ནག་པོ་ར་རིའི་མཚན་མ་མེད་པས་དཀར་ཞིང་མཛེས་པ། བུད་མེད་དར་མ་
འདོད་ལྡན་མའི་ཚོགས་རྣམས་ནི། ཆང་གི་རབ་ཏུ་མྱོས་པས་ངོ་ཚའི་གནས་
སྐབས་བཅོམ་ནས་སྐྱེས་པའི་ལུས་ལ་འཛེག་པ་དང་། འཁྱུད་པ་དང་། འཛིང་
ཞིང་རྩེ་བ་ལ་སོགས་པ་འདོད་པའི་རྣམ་འགྱུར་མང་པོ་སྟོན་པར་བྱེད་དོ། །
འདིའི་རྒྱ་དཔེར། རྐང་པ་ཐོག་མཐའ་གཉིས་ལ་སུ་རཱ་ཛི་ཏ་ཞེས་པ་དང་།
དབུས་མ་གཉིས་ལ་ཏ་ནུ་མ་རྒྱ་ཞེས་ཡོད་པས་ན། རྐང་པར་ཐོག་མཐའ་གཉིས་
འདྲ་ཞིང་བར་མ་གཉིས་འདྲ་བ་ཐོག་མའི་ཟུང་ལྡན་ཆོད་པའོ། །
དེ་དག་དོན་བསྡུ་བ་ནི། དེ་ལྟར་བར་ཆོད་ཟུང་ལྡན་གྱི། ། རབ་ཏུ་དབྱེ་
བ་འདི་ཡང་བསྟན། ། དེ་ལྟར་དེ་སྔར་བཤད་པའི་བར་ཆོད་ཟུང་ལྡན་གྱི་རབ་
ཏུ་དབྱེ་བའི་ཚུལ་འདི་ཡང་ལེགས་པར་བསྟན་ཟིན་དེ་ཡང་གི་སྒྲ་ནི་བར་མ་ཆོད་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 361
ཀྱི་དབྱེ་བ་ཁོ་ནར་མ་ཟད་ཅེས་དོན་བསྡུ་བ་བྱས་སོ། །
གསུམ་པ་ཆོད་ལ་མ་ཆོད་པའི་ཟུང་ལྡན་ལ། དམ་བཅའ་བ་དང་།
དཔེར་བརྗོད་པ་གཉིས་ལས། དམ་བཅའ་བ་ནི། བར་ཆོད་མ་ཆོད་བདག་
ཉིད་ཀྱི། ། རྣམ་རྟོག་ཀྱང་ཡོད་འདི་ལྟ་སྟེ། ། ད་ནི་ཟུང་ལྡན་བར་ཆོད་པ་དང་
མ་ཆོད་པ་སྤེལ་མའི་བདག་ཉིད་ཀྱི་བཤད་བྱའི་རྣམ་པར་རྟོག་པའི་ས་བོན་འགའ་
ཞིག་ཀྱང་ཡོད་དེ། གང་ཞེ་ན་འཆད་འགྱུར་འདི་ལྟ་སྟེ། ཞེས་བཤད་པར་དམ་
བཅའ་བ་བྱས་སོ། །
དཔེར་བརྗོད་རྣམ་པ་དུ་མའི་དང་པོ་རྐང་པ་དང་པོ་དང་གཉིས་པ་འདྲ་
ལ་གསུམ་པ་དང་བཞི་པ་འདྲ་བ་ཆོད་ཅིང་མ་ཆོད་པའི་ཟུང་ལྡན་ནི། ཀཱ་ལི་ཀ་
འཕྱང་ཡལ་ག་ཅན། ། སཱ་ལ་བལྟ་བར་དེ་མི་ནུས། ། བ་ཀུ་ལར་ཆགས་བུང་བ་
དང་། ། གྲོགས་མོ་པདྨ་ཅན་ཡང་མིན། ། གྲོགས་མོ་བཞིན་བཟང་མ་ཉོན་ཅིག
ཅེས་བོད་ནས། ཀཱ་ལི་ཀ་སྟེ་མེ་ཏོག་གཞོན་ནུ་ཁ་ཕྱེ་མ་ཐག་གི་དོག་པ་ཐུར་དུ་
འཕྱང་བའི་ཡལ་ག་དང་ལྡན་པ་ཅན། སཱ་ལ་ཞེས་བྱ་བའི་ཤིང་ལོ་འདབ་སྟུག་
པོར་རྒྱས་པ་ཉིད་བལྟ་བར་བྱེད་པའི་ལས་དེ་ནི་ཁྱོད་ཀྱི་མི་ནུས་ལ་དེ་བཞིན་དུ།
ཤིང་བ་ཀུ་ལའི་མེ་ཏོག་སར་དུ་རྒོད་པ་ལ་ཆགས་ཤིང་རྩེ་བའི་ཚོགས་དེ་དག་ལ་
ཡང་བལྟ་བར་མི་ནུས་པ་དང་། དེར་མ་ཟད་གྲོགས་མོ་ཁྱོད་ཀྱིས་པདྨའི་ལྗོན་པ་
གཞོན་ནུ་མཛེས་པར་རྒྱན་ཅན་གྱི་རྫིང་བུ་རླབས་འཕྲེང་དང་དེབུ་བ་དཀར་པོ་
ཆལ་ཆིལ་དུ་གཡོ་ཞིང་ཆུ་ཐིགས་ཀྱི་ཟེགས་མ་འཐོར་བ་དེ་ཡང་ལྟ་བར་མི་ནུས་པ་
མིན་ཏེ། ཅི་ཞེ་ན། ཁྱོད་ཀྱི་མཛའ་བོ་དང་ཡུན་རིང་དུ་བྲལ་བས་ཉེན་པའི་ཕྱིར།
དེ་དག་མཐོང་ན་འདོད་པ་མི་ཟད་པའི་རིམས་ཀྱིས་བཏབ་སྟེ་འཆི་བར་འགྱུར་
པས་སོ། ། ཞེས་པ་འདི་ནི་འགོག་པའི་རྒྱན་ཏེ། འདིའ་རྒྱ་དཔེར། རྐང་པ་སྔ་
མ་གཉིས་ཀྱི་ཐོག་མར། སཱ་ལཾ་སཱ་ལཾ་ཞེས་དང་། ཕྱི་མ་གཉིས་ལ་ན་ལི་ན་ལི་ཞེས་



362 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཡོད་དེ། དང་པོ་དང་གཉིས་པ་ལ་ཡི་གེ་གཞན་གྱིས་བར་ཆོད་ཅིང་། གསུམ་པ་
དང་བཞི་པ་ལ་བར་ཆོད་ལ། རྐང་པ་རང་རང་གི་ཐོག་མར་ཡོད་པའི་ཟུང་ལྡན་
ལ་ཡི་གེ་གཞན་གྱིས་བར་མ་ཆོད་པས། དང་པོ་དང་གཉིས་པ་འདྲ་ལ། གསུམ་
དང་བཞི་པ་འདྲ་བ་ཆོད་ཅིང་མ་ཆོད་པའི་ཟུང་ལྡན་ཞེས་བྱའོ། །
དང་པོ་དང་བཞི་པ་འདྲ་ལ། གཉིས་པ་དང་གསུམ་པ་འདྲ་བ་ཆོད་ཅིང་
མ་ཆོད་པའི་ཟུང་ལྡན་ནི། སྤྲིན་ནག་ཆེན་པོ་ལྡན་པའི་དུས། ། སྣང་དང་རྒྱུ་
སྐར་ཀུན་མི་མཚོན། ། གསང་མཐོར་དགའ་བ་སྒྲོག་བྱེད་པའི། ། དུས་འདྲ་སུ་
ཡིས་བལྟ་བར་ནུས། ། དབྱར་གྱི་དུས་སུ་ཆུས་གང་བའི་སྤྲིན་ནག་ཆེན་པོ་ནམ་
མཁའ་ཁྱབ་པ་དང་ལྡན་པའི་དུས། སྣང་བ་དང་རྒྱུ་སྐར་ཀུན་ཡང་མི་མཚོན་ཏེ་
མི་སྣང་བར་གྱུར་པའི་ཚེ། རྨ་བྱའི་ཚོགས་རྣམས་མྱོས་པའི་སྐད་གསེང་མཐོན་
པོར་བཏེག་སྟེ་དགའ་བའི་གླུ་དབྱངས་སྙན་པོར་སྒྲོག་པར་བྱེད་པའི་དུས་འཆི་
བདག་དང་འདྲ་བའི་གནས་སྐབས་ནི་འདོད་ལྡན་གྱི་སྐྱེ་བོ་སུ་ཡིས་བལྟ་བར་ནུས་
ཏེ་མི་ནུས་སོ། ། དེ་ཅི་ཞེ་ན། དེ་དག་མཐོང་ན་འདོད་པའི་ཟུག་རྔུ་དྲག་པོས་
མནར་ཏེ་ཐེ་ཚོམ་མེད་པར་འཆི་བའི་ཕྱིར་རོ། ། ཞེས་འདི་ནི་ཕྱི་རོལ་ཤེས་བྱེད་
ཀྱི་རྒྱུའི་རྒྱན་ཏེ། འདིའི་རྒྱ་དཔེར། རྐང་པ་ཐོག་མཐའ་གཉིས་ལ་ཀཱ་ལཾ་ཀཱ་ལཾ་
ཞེས་པ་དང་། བར་མ་གཉིས་ལ་རྭ་ར་རཱ་ར་ཞེས་ཡོད་པས་ན། དང་པོ་དང་
བཞི་པ་འདྲ་ལ་གཉིས་པ་དང་གསུམ་པ་འདྲ་བ་ཆོད་ཅིང་མ་ཆོད་པའི་ཟུང་ལྡན་
ནོ། །
རྐང་པ་བཞི་ཀ་ལ་འདྲ་བ་ཆོད་ཅིང་མ་ཆོད་པའི་ཟུང་ལྡན་ནི། ཐུན་
གསུམ་དབང་གྱུར་རིང་བ་ཡི། ། མཚན་མོ་འདི་ཡིས་བདག་ཤི་ཞིག ། གང་ལ་
བདག་སོང་སྲོག་གཟིར་འགྲོ ། དེ་ནི་བློ་མེད་བདག་གིས་བཅོམ། ། གང་སྲོད་
དང་ནམ་གུང་ཐོ་རངས་རྣམ་པ་གསུམ་སྟེ། ཐུན་གྱི་དུས་ཚོད་དེ་གསུམ་གྱི་



སྙན་གཞུང་གི་ལེའུ་གསུམ་པ་སྒྲའི་རྒྱུན་གྱི་རྒྱ་ཆེར་འགྲེལ་པ། 363
དབང་དུ་གྱུར་པས་ཤིན་ཏུ་རིང་ཞིང་ཟད་མི་ཤེས་པའི་མཚན་མོ་གནག་ཅིང་
བཟོད་དཀའ་བ་གཤིན་རྗེའི་ཕོ་ཉ་དང་འདྲ་བ་དེ་ཡིས་ནི། ཉེས་ཅན་གྱི་སྐྱེ་བོ་
བདག་ཁོ་ན་འཕྲལ་དུ་གདུངས་ལ་ཤི་བར་གྱིས་ཤིག ཅིའི་ཕྱིར་ན། བདག་གི་
དགའམ་ཕྱོགས་གང་ལ་བདག་སོང་བའི་རྗེས་སུ་བྲལ་བས་ཉེན་པའི་གདུང་བ་
དྲག་པོས་སྲོག་གཟིར་ཏེ་འཇིག་རྟེན་ཕ་རོལ་ཏུ་གདོན་མི་ཟ་བར་འགྲོ་དགོས་པ་
བྱུང་མོད། དེ་བས་དགའམ་བརྩེ་ལྡན་མ་དེ་ནི། ལྷན་ཅིག་ཏུ་འགྲོགས་པའི་བློ་
མེད་པར་ཕོད་པ་ཅན་གྱི་སྐྱེ་བོ་བདག་གིས་བཅོམ་ཞིང་སྲོག་དང་བྲལ་བར་བྱས་
ཟིན་པའི་ཕྱིར། ད་ནི་བདག་གསོན་ནས་ཀྱང་ཅི་བྱ་ཞེས་པའོ། ། འདིའི་རྒྱུ་
དཔེར། རྐང་པ་བཞི་ཀའི་ཐོག་མ་ལ། ཡཱ་མ་ཡཱ་མ་ཞེས་ཡོད་པས་རྐང་བཞི་ལ་
འདྲ་བ་ཆོད་ཅིང་མ་ཆོད་པའི་ཟུང་ལྡན་ནོ། །
བྱསླ་བའི་ཟུང་ལྡན་དེ་རྣམས་ཀྱི་དོན་བསྡུ་བ་ནི། ཞེས་རྐང་པ་དང་པོ་
ཟུང་ལྡན་གྱི། ། རྣམ་རྟོག་ལུགས་ནི་འདི་འདྲ་སྟེ། ། འདི་ལྟ་ཁོ་ན་ཟུང་ལྡན་
གྱི། ། རྣམ་རྟོག་གཞན་པ་རྣམས་ཀྱང་ངོ་། ། ཞེས་སྨོས་པ་ནི། གོང་དུ་བཤད་
པ་ལ་གཟུང་ངོ་། ། དེ་ལྟར་རྐང་པ་རྣམས་ཀྱི་དང་པོ་ལ་ཡོད་པའམ་ཟུང་ལྡན་གྱི་
རྣམ་པར་རྟོག་པའི་ལུགས་རྣམས་ནི་དཔེར་བརྗོད་པ་སུམ་ཅུ་རྩ་གཅིག་ཏུ་བསྟན་
པ་འདི་འདྲ་སྟེ། འདི་ལྟ་ཁོ་ན་ལྟར་བར་དང་མཐའ་ན་ཡོད་པའི་ཟུང་ལྡན་གྱི་
རྣམ་པར་རྟོག་པ་གཞན་རྣམས་ཀྱང་རྗེས་སུ་དཔག་ནས་རྟོག་པར་བྱ་དགོས་ཉིད་
ཀྱང་ངོ༌། ། ཞེས་པའོ། ། སྤྲོས་པས་འཇིགས་ཕྱིར་དབྱེ་བ་ནི། ། མཐའ་དག་
བརྗོད་པ་མི་འདོད་དེ། ། འདི་ནི་བཤད་ཟིན་དང་འཆད་འགྱུར་གཉིས་ཀ་ལ་
བཟུང་སྟེ། ཇི་ལྟར་ན། གཞུང་ཧ་ཅང་མང་བའི་སྤྲོས་པས་འཇིགས་པའི་ཕྱིར།
ཟུང་ལྡན་གྱི་དབྱེ་བ་མཐའ་དག་ནི་བརྗོད་པ་མི་འདོད་དེ། སྔར་ཡང་དེ་ཙམ་
ཞིག་ཏུ་བསྡུས་ནས་བསྟན་ཅིང་། སླད་ནས་ཀྱང་དེ་བཞིན་དུ་འཆད་པར་



364
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བྱའོ། ། ཞེས་འདོམས་པའོ། ། །
རྒྱས་བཤད་གཉིས་པ་བྱ་དཀའ་བ་གནས་གཞན་ན་ཡོད་པའི་
ཟུང་ལྡན་ལ། འཆད་པར་དམ་བཅའ་བ་དང་། དཔེར་བརྗོད་པ་གཉིས་ལས།
དམ་བཅའ་བ་ནི། དེ་ལ་བྱ་དཀའ་མངོན་འདོད་གང་། ། འགའ་ཞིག་དག་ནི་
བསྟན་པར་བྱ། ། དེ་ལ་སྨོས་པས་གོང་དུ་སྤྲོས་པས་འཇིགས་ཕྱིར་སོགས་རྐང་
པ་གཉིས་དང་རྗེས་སུ་འབྲེལ་བ་གསལ་བར་བྱས་སོ། ། སྔར་ཉིད་བྱ་སླ་བའི་
ཟུང་ལྡན་གྱི་རྣམ་བཞག་བརྗོད་ནས། ད་ནི་བྱ་དཀའ་བར་མངོན་པར་འདོད་
པའི་ཟུང་ལྡན་གྱི་ཁྱད་པར་འགའ་ཞིག་དག་ནི་བསྟན་པར་བྱའོ། ། ཐམས་ཅད་
ནི་མ་ཡིན་ཏེ། སྤྲོས་པས་འཇིགས་པའི་ཕྱིར་རོ། ། ཞེས་འཆད་པར་དམ་
བཅའ་བར་བྱས་ནས། དཔེར་བརྗོད་པ་དངོས་ལ་དྲུག རྐང་བཞིའི་དབུས་ན་
ཡོད་པ། མཐའ་ན་ཡོད་པ། བར་མཐའ་གཉིས་ན་ཡོད་པ། ཐོག་མཐའ་
གཉིས་ན་ཡོད་པ། གནས་གསུམ་ཀ་ན་ཡོད་པ། དང་པོ་རྐང་བཞིའི་དབུས་ན་
ཡོད་པ་ལ་ཡང་། ཆོད་ཅིང་མ་ཆོད་པ་དང་། ཆོད་པ་ཁོ་ན་གཉིས་ལས། །
ཆོད་ཅིང་མ་ཆོད་པ་ནི། བརྟན་དང་དབང་པོ་རབ་བསྡམས་པ། །
ཁྱོད་ནི་སྡོམ་བརྩོན་ཕྱིར་མི་ཉམས། ། སྒྱུ་མེད་ཁྱོད་ཀྱི་བདེ་འཇིག་པར། ། མི་
འགྱུར་འདི་སྙེད་ཆེད་དུའང་འགྱུར། ། ཀྭ་ཡེ་སྒོ་གསུམ་བག་མེད་པའི་ཕྱོགས་
གང་དུའང་མི་གཡོ་བས་ཤིན་ཏུ་བརྟན་པ་དང་ལྡན་ཅིང་། བསྡམ་བྱའི་དབང་
པོ་མཐའ་དག་རབ་ཏུ་བསྡམས་ཏེ་མི་དགེ་བའི་ཡུལ་གང་ལ་ཡང་འཇུག་པ་སྤངས་
པའི་སྐྱེས་བུ་དམ་པ་ཁྱོད་ནི། དུས་ནམ་ཡང་སྡོམ་བརྩོན་གྱི་བརྟུལ་ཞུགས་ཟབ་
མོ་ཕྱིར་མི་ཉམས་མོད། དེའི་ཕྱིར་གཡོ་དང་སྒྱུའི་དངོས་པོ་ཅུང་ཟད་ཀྱངམེད་
པའི་དྲང་སྲོང་ཁྱོད་ཀྱི་འདི་ཕྱིའི་བདེ་བ་ཕུན་སུམ་ཚོགས་པ་དག་ནི་དུས་ནམ་
ཡང་འཇིག་པར་ཅི་ལ་འགྱུར་ཏེ། བདེ་བ་འདི་སྙེད་ཅིག་ཐོབ་པའི་ཆེད་དུའང་
-



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 365
ཁྱོད་ཀྱི་ཡོན་ཏན་དེ་སྙེད་འགྱུར་པས་སོ། ཞེས་པ་སྟེ། འདིའི་རྒྱ་དཔེར། རྐང་
པ་བཞི་ཀའི་དབུས་ན་ཡ་ཏེ་ཡ་ཏེ་ཞེས། རྐང་པ་སྔ་མ་སྔ་མ་དང་ཕྱི་མ་ཕྱི་མ་ལ་
ཡོད་པའི་ཟུང་ལྡན་དེ་དག་གི་བར་དུ་ཡི་གེ་གཞན་གྱིས་ཆོད་ཅིང་། རྐང་པ་རང་
རང་གི་གནས་སུ་ཡ་ཏེ་ཡ་ཏེ་ཞེས་པའི་བར་དུ་ཡི་གེ་གཞན་གྱིས་མ་ཆོད་པས་ན།
རྐང་པ་བཞིའི་དབུས་ན་ཡོད་པ་ཆོད་ཅིང་མ་ཆོད་པའི་ཟུང་ལྡན་ནོ། ། ཆོད་
ཅིངམ་ཆོད་པ་ཞེས་པའི་ཟུང་ལྡན་གྱི་མཚན་ཉིད་གཞན་འབྱུང་བ་རྣམས་ཀྱང་
རིག་པ་འདིས་དཔག་པར་བྱའོ། ། འདིར་སྣར་ཐང་པ་སངྒྷ་ཤྲཱིས། སྒྱུ་མེད་
ཅེས་པ་རྒྱ་དཔེའི་སྐད་དོད་སོགས་ལ་མ་དཔྱད་པར། རྒྱུ་འབྲས་ཀྱི་རྒྱུ་ལ་ངེས་
བཟུང་ནས། འཁོར་བར་འཁྱམས་པའི་རྒྱུ་མེད་པ་སོགས། གཞུང་དོན་ལས་
ཟུར་སྤྲོས་ཀྱི་བཤད་ཚུལ་མཛད་ཀྱང་། རྒྱ་དཔེར་ཨ་མཱ་ཡ་ཏེ་ཞེས་བྱུང་བའི། མ་
ཡ་ནི་སྒྱུ་མ་གོང་དུ་དགག་པའི་ཨ་བཞག་པས་དེ་ལྟར་གྲུབ་སྟེ། དེ་བས་འདི་ནི་
གཡོ་སྒྱུའི་རྒྱུ་ཁོ་ནར་འཛིན་དགོས་སོ། །
རྐང་བཞིའི་དབུས་ན་ཡོད་པའི་ཆོད་པ་ཁོ་ན་ནི། རྒྱལ་པོ་མདུན་སར་ས་
ཡི་ལྷ་རྣམས་དག་གི་ཞལ། ། ཆང་གིས་མ་བཅོམ་ནོར་གྱིས་མཛེས་པས་རབ་
བསྟོད་པའི། ། ཁྱོད་ཀྱི་ཡོན་ཏན་རབ་གསལ་ཆགས་བདག་སྐྱེ་དགུ་ལ། ། ཕུང་
པོ་ཉིད་འགྱུར་ལྷ་རྣམས་སུ་ནི་མི་འགྲོ་མིན། ། ཀྱེ་རྒྱལ་པོ་ཞེས་བོད་ནས། སྐྱེ་བོ་
མང་པོ་ཚོགས་པའི་མདུན་སར་ས་ཡི་ལྷ་ཞེས་པ་བྲམ་ཟེ་གཙུག་ལག་ལ་མཁས་པ་
རྣམས་ཀྱི་ཞལ་ཆང་གིས་མ་བཅོམ་པ་སྟེ། མྱོས་པས་འཆོལ་བར་མ་གྱུར་པས་
བདེན་ཞིང་རིགས་པར་སྨྲ་བ་དང་ལྡན་པ་རྣམས། མི་བདག་ཉིད་ཀྱི་གཏོང་བ་
རྒྱ་ཆེན་པོ་ལས་ཐོབ་པའི་ནོར་གྱིས་མཛེས་པ་སྟེ་ཚིམ་ཞིང་དགའ་མགུར་བཅས་
པས། སྦྱིན་པ་དང་། བདེན་པ། དཔའ་བ་ལ་སོགས་པའི་ཚུལ་ལ་ལེགས་པར་
བསྟོད་ཅིང་བསྒྲགས་པའི་རྒྱལ་པོ་ཁྱོད་ཀྱི་ཡོན་ཏན་མཚུངས་པ་མེད་པ་ཟླ་བ་ལྟར་



366 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
རབ་ཏུ་གསལ་བ་འདི་སེམས་ལ་ཆགས་པར་གྱུར་པའི་བདག་ཉིད་ཅན་གྱི་སྐྱེ་དགུ་
མི་རྣམས་ལ་གྲགས་པའི་ཕུང་པོ་ཟད་མི་ཤེས་པ་ཉིད་དུ་འགྱུར་ཞིང་། དེར་མ་
ཟད་ལྷའི་འགྲོ་བ་རྣམས་སུ་ཡང་ནི་གྲགས་པའི་ཕུང་པོ་དེ་མི་འགྲོ་བ་མིན་པ་སྟེ་
ངེས་པར་འགྲོའོ། ། ཞེས་འདིའི་རྒྱ་དཔེར། རྐང་པ་བཞི་ཀའི་དབུས་ན་སུ་རཱ་
ཞེས་པ་དག་གི་བར་དུ་ཡི་གེ་གཞན་གྱིས་ཆོད་པར་ཡོད་པས་ན། རྐང་བཞིའི་
དབུས་ན་ཡོད་པ་ཆོད་པ་ཁོ་ནའི་ཟུང་ལྡན་ནོ། །
གཉིས་པ་རྐང་བཞིའི་མཐའ་ན་ཡོད་པ་ལ་ཡང་། ཆོད་པ་དང་། མ་
ཆོད་པ་གཉིས་ལས། ཆོད་པ་ནི། དམ་པའི་སྤྱོད་ལམ་བག་མེད་ཁྱོད་ཀྱི་དགའ་
མ་གང་། ། དགའ་བའི་དགའ་སྟོན་དགའ་བས་ཁྱད་པར་དུ་མྱོས་མ། ། དེ་
ཡིས་འདིར་ནི་འོད་ལྡན་རྒྱུན་རྣམས་བཟུང་བར་འོས། ། བདག་ལ་མཛེས་ལྡན་
ཉིད་ཀྱི་འབྲས་བུ་འགའ་ཡང་མེད། ། དམ་པའི་སྤྱོད་ལམ་བག་མེད་པ་སྟེ་ཚུལ་
དང་མི་ལྡན་པས་རྣམ་པ་སྣ་ཚོགས་སུ་སྤྱོད་པ་ཁྱོད་ཀྱི་དགའ་མ་གང་ཞིག་དགའ་
བའི་དགའ་སྟོན་ འཁྲིག་ པའི་ དགའ་ བས་ ཁྱད་ པར་དུ་ མྱོས་མ་དེ་ ཡིས་ནི།
གནས་སྐབས་འདིར་ནི་འོད་ཟེར་དང་ལྡན་པའི་རིན་པོ་ཆེའི་རྒྱན་གྱིས་མཛེས་པ་
དག་བཟུང་བར་འོས་ཀྱིས། ཚུལ་བཟང་མ་པདག་ལ་ནི་རྒྱུན་གཞན་མང་པོས་
ལུས་མཛེས་ལྡན་དུ་བྱས་པ་ཉིད་ཀྱི་འབྲས་བུའམ་དགོས་པ་ཅུང་ཟད་འགའ་ཡང་
མེད་དོ། ། ཞེས་འགོག་པའི་རྒྱུན་དུ་བྱས་པ་སྟེ། འདིའི་རྒྱ་དཔེར། རྐང་པ་
བཞིཀའི་མཐའ་མ་ལ་མརྟ་ཡཱ་ཞེས་ཆོད་པའི་ཟུང་ལྡན་གཟུགས་གཅིག་པ་ཡོད་
པས་ན། རྐང་བཞིའི་མཐའ་ན་ཡོད་པ་ཆོད་པའི་ཟུང་ལྡན་ནོ། །
རྐང་བཞིའི་མཐའ་ན་ཡོད་པ་ཆོད་ལ་མ་ཆོད་པ། མགོན་པོ་ཁྱོད་ལྟས་
དུད་པའི་རོ་ནི་མི་མཁྱེན་ཏེ། ། དམན་པ་ཉིད་དང་མཆོག་ཉིད་དག་ནི་ངེས་
པར་འགལ། ། གང་ཞིག་དམན་པ་རྣམས་ནི་ཁྱོད་ལ་མགོས་འདུད་ཅིང་། ། དེ་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ།
367
དག་ཁོ་ན་དམན་པའི་རོ་དེས་མཆོག་ཏུ་གྱུར། ། ཀྱེ་ལྷ་དང་བཅས་པའི་མགོན་
པོ་ཞེས་བོད་ནས་ཁྱོད་ལྟ་བུས་ནི་གཞན་ལ་སྤྱི་བོས་དུད་པའི་རོ་ནི་ཅུང་ཟད་ཀྱང་
ཉམས་སུ་མྱོང་བྱ་མ་ཡིན་པས་མི་མཁྱེན་ཏེ། ཅིའི་ཕྱིར་ན། སྐྱེས་བུ་སྐལ་བ་
དམན་པ་ཉིད་དང་མཆོག་ཉིད་དག་ནི་ངེས་པར་འགལ་ལོ། ། དེས་ན་ཁྱོད་ནི་
སྐྱེས་བུ་མཆོག་ཏུ་གྱུར་པ་ཡིན་ཅིང་ཁྱོད་ལས་མཆོག་ཏུ་གྱུར་པ་གཞན་མེད་པའི་
ཕྱིར། ཁྱོད་ནི་དུས་ནམ་ཡང་དམན་པའི་བྱ་བ་ཅུང་ཟད་ཙམ་འཛིན་དགོས་པ་
མ་ཡིན་ལ། གང་ཞིག་དམན་པར་གྱུར་པ་གང་ན་གང་ཡོད་པ་དེ་དག་ནི་མོས་པ་
བཅས་ནས་ཁྱོད་ལ་མགོ་བོས་འདུད་པར་བྱེད་ཅིང་། དམན་པ་ནི་དེ་དག་ཁོ་ན་
སྟེ་རྟག་ཏུ་ཁྱོད་ལ་འདུད་པའི་དམན་པས་ངང་ཚུལ་གྱི་རོ་དེས་མཆོག་ཏུ་ངོམས་
ཤིང་ཁྱོད་ཀྱི་བྲན་དུ་རྒྱུ་བར་བྱེད་པའི་ཕྱིར་རོ། ། ཞེས་ཕུལ་དུ་བྱུང་བ་མཚར་
བའི་རྒྱན་ཏེ། འདིའི་རྒྱུ་དཔེར། རྐང་པ་བཞི་ཀའི་མཐའ་ན། ན་ཏེ་ན་ཏེ་
ཞེས་རྐང་བཞི་ལ་ལྟོས་ནས་ཆོད་ཅིང་རྐང་པ་རེ་རེ་ལ་ལྟོས་ནས་མ་ཆོད་པར་ཡོད་
པས་ན། རྐང་བཞིའི་མཐའ་ན་ཡོད་པ་ཆོད་ཅིང་མ་ཆོད་པའི་ཟུང་ལྡན་ནོ། །
གསུམ་པ་རྐང་བཞིའི་བར་མཐའ་ན་ཡོད་པ་ལ་ཡང་། ཆོད་པ་དང་།
ཆོད་ཅིང་མ་ཆོད་པ་གཉིས་ལས་ཆོད་པ་ནི། རོལ་པའི་འཛུམ་དཀར་དག་དང་
འཇམ་པོར་སྨྲ་བ་དང་། ། ཆུང་ངུའི་ལྟ་བ་དང་ནི་ལྕི་བའི་འགྲོ་བ་དང་། ། ཀུན་
ཏུ་གླལ་དང་ཛ་གྷ་ན་དག་སྟོན་པ་དེས། ། བསྣུན་པ་དེས་ན་བདག་ནི་འཚོ་བས་
དམན་པར་གྱུར། ། ཀྱེ་མཛེས་ལྡན་མ་ཉོན་ཅིག ཁྱོད་ཀྱི་ཅུང་ཟད་རྒོད་པ་
དང་བཅས་ཏེ་སྒེག་ཅིང་རོལ་པའི་འཛུམ་དཀར་གཡོ་བ་འདི་དག་ཀྱང་། མི་
རྩུབ་ཅིང་སྙན་པས་ན་འཇམ་པོར་སྨྲ་བ་དང་། ངོ་ཚས་དུད་པས་དཔངས་
དམའ་ཞིང་ཟུར་མིག་ཆུང་ངུའི་ཕྲ་མོའི་སྒོ་ནས་ལྟ་བ་དང་། དལ་གྱིས་འགྲོ་བས་
ན་ལྕི་བའི་ཚུལ་གྱིས་འགྲོ་བ་དང། ཆགས་པས་མྱོས་པའི་གདོང་པ་རང་དགར་



368 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འདུག་མི་ཚུགས་པས་ཀུན་ཏུ་གླལ་བ་ལྟར་བྱེད་པ་དང་། ལང་ཚོ་དར་ལ་བབ་
པའི་ཛ་གྷ་ན་ཚང་རའི་ཁྱོན་རྒྱས་ཤིང་ཆེ་བ་ལ་སོགས་པའི་རྣམ་འགྱུར་མཛེས་པ་
དེ་རྣམས་ཡང་ཡང་སྟོན་པའི་ཚུལ་ཡིད་སྲུབས་ཀྱི་མཚོན་ཆའི་ཕུང་པོར་གྱུར་པ་
དེས། ལན་ཅིག་མིན་པར་གནད་དུ་བསྣུན་པ་དེས་ན། ཆགས་ལྡན་གྱི་སྐྱེ་བོ་
བདག་གི་སྲོག་ནི་འཚོ་བས་དམན་པར་གྱུར་ཏེ། འདོད་པའི་ཟུག་རྔུ་དྲག་པོས་
འཆི་བ་ལ་ཐུག་པ་ཙམ་དུ་བཅོམ་པར་བྱས་སོ། ། ཞེས་པ་འདིར་རྒྱུ་དཔེར།
རྐང་པ་བཞི་ཀའི་བར་མཐའ་ན། ཏེ་ན་ཞེས་ཟུང་ལྡན་ཆོད་པ་ཡོད་པས་ན།
རྐང་བཞིའི་བར་མཐའ་ན་ཡོད་པ་ཆོད་པའི་ཟུང་ལྡན་ནོ། །
རྐང་བཞིའི་བར་མཐའ་ན་ཡོད་པ་ཆོད་ཅིང་མ་ཆོད་པའི་ཟུང་ལྡན་ནི།
དཔལ་ལྡན་མི་ཤོང་བརྟན་ལྡན་གང་གི་བདག་ཉིད་ནི། ། འཆི་མེད་ལམ་དང་
མཉམ་པའི་ཚད་ལྡན་རབ་དུད་པའི། ། འགྲོ་བ་རྒྱས་བྱེད་མཆོད་ལྡན་ཚད་མེད་
མིང་ཅན་ནི། ། འཇལ་བྱེད་ཚད་མེད་མང་པོ་བཀོད་པ་ཕྱག་དག་མཛོད། །
འདིར་ཁྱབ་འཇུག་ནི་ཁྱད་གཞི་སྟེ། ལྷ་དེའི་ཁྱད་པར་ནི། དགེ་ལེགས་ཀྱི་
དཔལ་དུ་མ་དང་ལྡན་པའམ། ཡང་ན་ལྷ་མོ་དཔལ་མོ་དང་ལྡན་པས་དཔལ་
ལྡན་དང་། ཀུན་ལ་ཁྱབ་པས་ན་མི་ཤོང་བ་དང་། གོ་འཕང་གཡོ་བ་མེད་པ་
བརྟན་ཅིང་དྲག་ཏུ་གནས་པས་བརྟན་ལྡན་དང་། རང་བཞིན་སྣ་ཚོགས་པའི་
ངོ་བོ་ཉིད་ཀྱི་ཕྱིར་གང་གི་བདག་ཉིད་དང་། འཆི་མེད་ལྷའི་ལམ་སྟེ་ནམ་མཁའ་
དང་མཉམ་པའི་ཚད་མཐའ་ཡས་པ་དང་ལྡན་པས་ཚད་ལྡན་དང་། རབ་ཏུ་
དུད་པའི་འགྲོ་བ་རྣམས་ལ་འདོད་དགུའི་དཔལ་རྒྱས་པ་བྱེད་པས་ན་རྒྱས་བྱེད་
དང་། ཀུན་གྱི་མཆོད་བྱར་གྱུར་པས་མཆོད་ལྡན་དང་། ཡོན་ཏན་གྱི་ཚད་
གཟུང་དུ་མེད་པས་ན་ཚད་མེད་པའི་མིང་ཅན་དང་། བྷུ་མ་ན་ཞེས་པས་འཇལ་
ཏེ། སྔོན་མིའུ་ཐུང་གི་འཇུག་པས་ལྷ་མ་ཡིན་སྟོབས་ལྡན་བསླུས་ཏེ་ས་གསུམ་པ་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 369
འདི་གོམས་པས་འཇལ་བ་ཐོབ་པས་ན་འཇལ་བྱེད་དེ། དེ་ལྟར་ཁྱད་པར་དགུ་
དང་ལྡན་པས་མངོན་མཐོའི་ཕུང་པོ་ཚད་མེད་ཅིང་། འཇུག་པ་བཅུ་ལ་སོགས་
པའི་ཆོ་འཕྲུལ་རྣམ་པ་སྣ་ཚོགས་པ་མང་པོ་ཉིད་ཀྱི་བཀོད་པ་དང་ལྡན་པ། ལྷ་
ཁྱབ་འཇུག་དེ་ལ་ཁྱེད་རྣམས་གུས་པ་ཆེན་པོས་ཕྱག་འཚལ་བ་དག་མཛད་དོ།
ཅེས་འདིའི་རྒྱ་དཔེར། རྐང་པ་བཞི་ཀའི་དབུས་དང་ཐ་མ་ན། མ་ན་མ་ན་
ཞེས་པ་ཟུང་ལྡན་གཟུགས་གཅིག་པ་ཡོད་པས་ན། རྐང་བཞི་བར་མཐའ་ན་
ཡོད་པ་ཆོད་ཅིང་མ་ཆོད་པའི་ཟུང་ལྡན་ནོ། །
བཞི་པ་རྐང་བཞིའི་ཐོག་མ་དང་བར་ན་ཡོད་པ་ལ་ཡང་། ཆོད་པ་དང་
ཆོད་ལ་མ་ཆོད་པ་གཉིས་ལས། ཆོད་པ་ནི། བཅུད་ལ་ཞུགས་ཏེ་བྲང་གིས་
དགའབྱེད་ཅིང་། ། སྙིང་པོར་གྱུར་པའི་བཅུད་མང་རབ་ཏུ་འཛིན། ། བཞད་
ཀྱི་རྗེས་མཚུངས་སྒྲ་ལྡན་དྲིལ་ཆུང་ཅན། ། དེས་ནི་བཅུད་ལེན་སྙིང་པོ་མེད་པར་
རིག ། བཅུད་ལ་སྟེ་འཁྲིག་པའི་རོ་མྱང་བའི་བྱ་བ་ལ་ཞུགས་ཏེ། ནུ་མའི་ཁུར་
གྱིས་ནོན་པའི་བྲང་གིས་མཛའ་བོ་དགའ་བར་བྱེད་ཅིང་། འཇིག་རྟེན་ན་སྙིང་
པོར་གྱུར་པའི་བཅུད་མང་པོ་རབ་ཏུ་འཛིན་པ་འདྲ་བའི་ལང་ཚོས་མཛེས་ལ།
ཆུབྱ་བཞད་ཀྱི་སྙན་པོའི་རྗེས་སུ་མཚུངས་པའི་སྒྲ་དང་ལྡན་པ་དྲིལ་ཆུང་ཁྲལ་
ཁྲོལ་དུ་འཁྲོལ་བའི་གསེར་གྱི་སྐེ་རགས་ཅན། མངོན་པར་འདོད་པའི་བུད་མེད་
དང་འགྲོགས་པའི་བཅུད་དེས་ནི་རོ་ཙ་བ་ལ་སོགས་པའི་བཅུད་ལེན་གཞན་ཀུན་
ལ་སྙིང་པོ་མེད་པར་རིག་ཅིང་རྟོགས་སོ། ། ཞེས་འདིའི་རྒྱ་དཔེར། རྐང་པ་
བཞི་ཀའི་ཐོག་མ་དང་བར་ན་སཱ་ར་ཞེས་ཟུང་ལྡན་གཟུགས་གཅིག་པ་ཡོད་པས་
ན། རྐང་བཞིའི་ཐོག་མ་དང་བར་ན་ཡོད་པ་ཆོད་པའི་ཟུང་ལྡན་ནོ། །
རྐང་པ་དང་པོ་དང་གསུམ་པའི་ཐོག་མཐའ་ན་ཡོད་ཅིང་། གཉིས་པ་
དང་བཞི་པའི་ཐོག་བར་ན་ཡོད་པ་ཆོད་ཅིང་། མ་ཆོད་པའི་ཟུང་ལྡན་ནི།



370 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བརྟན་རྒྱས་ཚུལ་དང་ཚུལ་མིན་བརྟག་པ་འདི་ཡིས་ནི། ། ཚུལ་མེད་དགེ་བའི་
ཐབས་ལ་ལོང་རྣམས་རྣམ་པར་ཐུལ། ། བཞོན་པས་མི་འགྲོ་རྒྱལ་བའི་ཐེག་འགྲོ་
དག་གི་གང་། ། ཚུལ་མ་ཐོབ་རྣམས་ཐོབ་པ་དག་ལ་བརྟན་པ་བསྐྱེད། ། རྟག་
ཏུ་སེམས་བརྟན་པ་དང་ལྡན་པས་དམ་པའི་སྤྱོད་པ་ནམ་ཡང་མི་ཉམས་ཤིང་།
བློ་དང་རིག་པ་རྒྱས་པས་ཤེས་བྱ་ཕྱོགས་མེད་ལ་མཁས་པ། ཚུལ་དགེ་བ་དང་
ཚུལ་མིན་མི་དགེ་བ་དག་གི་བླང་དོར་མ་ནོར་བར་བརྟག་ཅིང་འབྱེད་པའི་སྐྱེས་
བུ་རྣམ་དཔྱོད་དང་ལྡན་པ་འདི་ཡིས་ནི། བཟང་པོའི་སྤྱོད་ཚུལ་འགའ་ཡང་
མེད་པས་དགེ་བའི་ཐབས་ལ་བློ་གྲོས་ཀྱི་མིག་ལོང་བར་གྱུར་ཏེ། རང་རྒྱུད་མ་
རུང་བ་རྣམས་རྣམ་པར་ཐུལ་ལ་ཚུལ་ཐོབ་པར་མཛོད་ཅིག གཞན་ཡང་བསྙད་
པ་ལ་སོགས་པ་སླད་དུ་བཞོན་པ་ཡོངས་སུ་ཉོན་མོངས་པས་མི་འགྲོ་ལ། གཞན་
དོན་དུ་རྒྱལ་བའི་ཐེག་པ་བླ་ན་མེད་པའི་སྟོབས་ཀྱི་འགྲོ་བ་ཁྱོད་དག་གི། གང་
དགེ་བའི་ ཐབས་ཚུལ་མ་ཐོབ་པའི་སྐྱེ་བོ་རྣམས་དེ་ལྟའི་ཚུལ་ཐོབ་པ་དག་ལ་
བརྟན་པ་བསྐྱེད་པར་མཛོད་ཅིག ཅེས་འདིའི་རྒྱ་དཔེར། རྐང་པ་དང་པོ་དང་
གསུམ་པ་དག་གི་ཐོག་མཐའ་ན། ནཱ་ཡ་ནཱ་ཡ་ཞེས་པ་དང་། གཉིས་པ་དང་
བཞི་པ་དག་གི་ཐོག་བར་ན་ན་ཡཱ་ན་ཡཱ་ཞེས་ཡོད་པས་ན། རྐང་པ་དང་པོ་དང་
གསུམ་པའི་ཐོག་མཐའ་ན་ཡོད་ཅིང་། གཉིས་པ་དང་བཞི་པའི་ཐོག་བར་ན་
ཡོད་པ་ཆོད་ཅིང་མ་ཆོད་པའི་ཟུང་ལྡན་ནོ། །
ལྔ་པ་རྐང་བཞིའི་ཐོག་མཐའ་ན་ཡོད་པ་ལ་ཡང་ཆོད་པ་དང་། ཆོད་ལ་
མ་ཆོད་པ་གཉིས་ལས། ཆོད་པ་ནི། མཚུངས་མེད་ལྕི་བའི་མཚོན་ལྡན་གཡུལ་
དུ་ས་སྐྱེས་ནི། ། རྒྱལ་མཚན་ལ་གནས་དཔའ་བོ་བྱ་ཡི་སྒྲ་ཡིས་བྲོས། ། ཉི་མ་
བཞིན་དུ་དྲག་པོའི་འཕྲོག་བྱེད་འདི་མདུན་དུ། ། འཇིགས་རུང་གཡུལ་ནི་དགྲ་
རྣམས་ལུག་དང་མཚུངས་པར་རིགས། ། མཚུངས་པ་མེད་ལ་ལྕི་ཞིང་བཟོད་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ།
371
པར་དཀའ་བ་གཤིན་རྗེའི་མཆེ་བ་ལྟར་གཟེངས་པའི་མཚོན་ཆ་དྲག་པོའི་ཆར་
དང་ལྡན་པའི་གཡུལ་དུ་ས་སྐྱེས་ཞེས་བྱ་བའི་ལྷ་མ་ཡིན་ཤིན་ཏུ་བརྟུལ་ཕོད་པ་དེ་
ཡང་། ལྷ་ཁྱབ་འཇུག་ཆེན་པོའི་རྒྱལ་མཚན་ལ་གནས་པའི་དཔའ་བོ་མཁའ་
ལྡིང་བྱ་ཡི་སྒྲ་ཐོས་པ་ཙམ་གྱིས་འདར་ཞིང་བྲོས་པར་གྱུར་ན། དེ་བས་ཉི་མ་
བཞིན་དུ་དར་དྲག་ཅིང་གཟི་བརྗིད་དང་པའི་འཕྲོག་བྱེད་དེ་ཁྱབ་འཇུག་ཆེན་པོ་
འདིའི་མདུན་དུ་འཇིགས་རུང་གི་གཡུལ་ལ་ཞུགས་ན། དགྲ་རྣམས་ཤན་པའི་
གདོང་དུ་ལུག་འོངས་པ་དང་མཚུངས་པར་སྐད་ཅིག་གིས་སྲོག་དང་འབྲལ་བར་
གདོན་མི་ཟ་བར་རིག་པར་གྱིས་ཤིག ཅེས་འདིའི་རྒྱ་དཔེར། རྐང་པ་བཞི་
ཀའི་ཐོག་མཐའ་ལ་ར་ཝེ་ཞེས་ཟུང་ལྡན་ཆོད་པ་ཡོད་པས། རྐང་བཞིའི་ཐོག་
མཐའ་ལ་ཡོད་པ་ཆོད་པའི་ཟུང་ལྡན་ནོ། ། །
རྐང་བཞིའི་ཐོག་མཐའ་ལ་ཡོད་པ་ཆོད་ཅིང་མ་ཆོད་པ་ནི། མཚན་མོ་
ཚད་མེད་ཐུན་ལྡན་དཔལ་མེད་ཚད་མེད་ཅིང་། ། མཐར་ནི་བགྲོད་བྱ་མིན་པས་
ཟད་ནད་ལ་བརྟེན་པ། ། ཆ་ཡི་རང་བཞིན་ནད་ཅན་འབྲལ་བའི་ནད་ཀྱིས་
གཟིར། ། སྐལ་ལྡན་མ་འདི་སྙིང་རྗེའི་རང་བཞིན་འབྲལ་མེད་མཛོད། ། ཀྱེ་
གྲོགས་མོ་ཞེས་བོད་ནས། ཁྱེད་བྱེས་སུ་སོང་བ་ན་བྲལ་བས་ཉེན་ཏེ་གཉིད་མེད་
པས་མཚན་མོ་ཤིན་ཏུ་རིང་བ་ཚད་མེད་པའི་ཐུན་དང་ལྡན་པ་དང་། ལུས་རིད་
རིད་པོར་གྱུར་པའི་ལང་ཚོའི་དཔལ་མེད་པ་དང་། བདག་པོ་དང་བྲལ་བའི་
སྡུག་བསྔལ་ཚད་མེད་ཅིང་། མཐར་ནི་བགྲོད་བྱ་མིན་པ་སྟེ་བདག་པོས་བགྲོད་
པར་བྱ་བ་འཁྲིག་པའི་བདེ་བ་ཉམས་སུ་མྱང་བྱར་མ་གྱུར་པས་སྡུག་བསྔལ་ཏེ་
འཆི་བ་ལ་ཐུག་པས་ཚེའི་གནས་སྐབས་ཟད་པའི་ནད་ལ་བརྟེན་པ་དང་། བཅུ་
དྲུག་ཆ་ཡི་རང་བཞིན་ཟླ་བ་ཉིད་ཀྱང་གདུང་བྱེད་ཀྱི་ནད་དུ་གྱུར་པ་ཅན། ད་ལྟ་
ཡང་མཛའ་བོ་དང་བྲལ་བའི་སྡུག་བསྔལ་སྡུན་བསུས་པའི་ནད་དྲག་པོ་ཉིད་ཀྱིས་



372 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གཟིར་བ་བདག་པོའི་བརྟུལ་ཞུགས་མི་འདོར་བའི་དགའ་མ་སྐལ་ལྡན་མ་འདི་
ཡུན་རིང་དུ་བོར་ན་སྙིང་རྗེ་བའི་རང་བཞིན་ཅན་དུ་འགྱུར་བས། གྲོགས་པོ་
ཁྱོད་བྱེས་སུ་མ་འགྲོ་བར་འདི་དང་འབྲལ་མེད་དུ་བཞུགས་པར་མཛོད་ཅིག །
ཅེས་པ་སྟེ། འདིའི་རྒྱ་དཔེར། རྐང་པ་བཞི་ཀའི་དང་པོ་མཐའ་མ་ན་མ་ཡཱ་མ་
ཡཱ་ཞེས་ཆོད་ཅིང་མ་ཆོད་པའི་ཟུང་ལྡན་གཟུགས་ གཅིག་པར་ཡོད་པས་ན།
རྐང་བཞིའི་ཐོག་མཐའ་ན་ཡོད་པ་ཆོད་ཅིང་མ་ཆོད་པའི་ཟུང་ལྡན་ནོ། །
དྲུག་པ་གནས་གསུམ་ཀ་ལ་ཡོད་པའི་ཟུང་ལྡན་ལ་ཡང་། ཆོད་པ་དང་།
ཆོད་ལ་མ་ཆོད་པ་གཉིས་ལས། ཆོད་པ་ནི། ངལ་མེད་ཁྱོད་ཀྱི་བློ་ལ་མཉམ་ཉིད་
བཟློག་པ་ཉིད། ། མ་ཡིན་བླ་མེད་རྗེས་སུ་མི་མཐུན་འགྲོ་མ་ཡིན། ། གདུང་
མེད་ཀྱིས་ཐོབ་མཆོག་གི་རྗེས་སུ་མཐུན་པ་ཉིད། ། དགའ་མེད་འདོད་མེད་
རྣམས་ཀྱི་བཞེད་པ་དག་ལས་རྒྱལ། ། གཞན་དོན་རླབས་པོ་ཆེ་སྒྲུབ་པ་ལ་ངལ་
བ་ཅུང་ཟད་ཀྱང་མེད་པ་ཁྱོད་ཀྱི་བློ་ལ་ཆོས་ཐམས་ཅད་མཉམ་པ་ཉིད་དུ་རྟོགས་
པ་དང་། དེ་ལས་བཟློག་པ་དངོས་པོ་ཕྱོགས་རེ་བ་ལ་ཞེན་པ་སྤང་བླང་ཅན་ཉིད་
མ་ཡིན་པ་དང་། ཐེག་པ་བླ་ན་མེད་པ་ཉིད་ཀྱི་རྗེས་སུ་མི་མཐུན་པའི་གང་ཟག་
དམན་པ་རྣམས་ཀྱི་ཕྱི་བཞིན་དུ་འགྲོ་བ་མ་ཡིན་པ་དང་། ཡོངས་སུ་གདུང་བ་
དང་དཀའ་བ་མེད་པའི་ལས་ཀྱིས་དོན་ཆེན་པོ་ཐོབ་པ་དང་། གཞན་དོན་རབ་
ཏུ་དགྱེས་པའི་སྐྱེས་བུ་མཆོག་གི་རྗེས་སུ་མཐུན་པར་འགྲོ་བ་ཉིད་སོགས་གཏན་
ཚིགས་དེ་དག་གི་ཕྱིར། ཁྱོད་ནི་སྲིད་པའི་བདེ་འབྱོར་ལ་དགའ་བ་མེད་ཅིང་ཞེ་
འདོདམེད་པའི་དྲང་སྲོང་དཀའ་ཐུབ་པ་རྣམས་ཀྱི་བཞེད་པར་རང་དོན་དུ་ཞི་
བདེ་སྒྲུབ་པ་དེ་དག་ལས་མཆོག་ཏུ་རྒྱལ་ལོ། ། ཞེས་འདིའི་རྒྱ་དཔེར། རྐང་པ་
བཞི་ཀའི་ཐོག་མཐའ་བར་གསུམ་དུ་མ་ཏ་ཞེས་ཟུང་ལྡན་གཟུགས་གཅིག་པ་ཆོད་
པ་ཡོད་པས་ན། གནས་གསུམ་ཀ་ལ་ཡོད་པའི་ཟུང་ལྡན་ཆོད་པའོ། །
1



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ།
373
གནས་གསུམ་ཀ་ལ་ཡོད་པའི་ཟུང་ལྡན་ཆོད་ལ་མ་ཆོད་པ་ནི། དུས་ཀྱི་
དུས་ཀྱི་མགྲིན་ནག་ངོ་ནག་ནག་པོ་ཉིད་དག་འཛིན། ། སྙན་སྒྲོག་དག་གི་སྒྲོག་
བྱེད་བུང་ཚོགས་སྤྲིན་ནག་དུས་ལྟར་ནག ། དུས་ཀྱི་མི་གཟུང་དུས་ཆའི་གཙོ་བོ་
ཆུ་འཛིན་གྱིས་མཛེས་སུ། ། དཀའ་བས་འཚོ་བའི་བུད་མེད་ལན་བུའི་ཕྲེང་བས་
མགོ་ནག་བསྟེན། ། དུས་ཀྱི་དུས་ནི་དུས་ཆེན་པོ་སྟེ་དབང་ཕྱུག་གོ། ། མགྲིན་
ནག་ནི་དེའི་མགྲིན་པ་ནག་པོ་ཡོད་པའོ། ། ངོ་ནག་ནི་དེའི་གདོང་པའོ། །
ནག་པོ་ཉིད་དག་འཛིན་པ་ནི་ཁྱུ་མཆོག་ནག་པོའི་རྒྱལ་མཚན་འཛིན་པའོ། ། དེ་
རྣམས་དཔེ་ཇི་ལྟར་དུ་ནག་ཅེ་ན། སྙན་སྒྲོག་སྟེ་གླུ་དབྱངས་སྙན་པར་སྒྲོག་པའི་
བྱེད་པ་པོ་བུང་བའི་ཚོགས་འདུས་པ་དང་། དབྱར་གྱི་སྤྲིན་ནག་འཁྲིག་པའི་
དུས་ཀྱི་ནམ་མཁའ་ལྟར་ནག་ཅིང་། འཆི་ལས་རྒྱལ་ཞེས་ཀྱང་བྱ་སྟེ་འཆི་བ་མེད་
པས་འཆི་བདག་གི་དུས་ཀྱིས་མི་གཟུང་ལ། འདས་པ་ལ་སོགས་པ་དུས་གསུམ་
དང་ཉི་མ་དང་ཟླ་བ་དང་ས་ལ་སོགས་པའི་གཟུགས་བརྒྱུད་དུ་འཆར་བས་ཆ་
ལྡན་ཡང་ཞེས་བྱ་སྟེ་ཆ་ཐམས་ཅད་ཀྱི་གཙོ་བོའམ་བདག་ཉིད་དུ་གྱུར་པ་ཀྱེ་ཞེས་
དབང་ཕྱུག་ལ་བོད་ནས། ཆུ་འཛིན་གྱིས་མཛེས་པ་ནི་གངས་རི་ཡིན་ལ་དེའི་
གནས་སུ་ལྷ་ཆེན་པོ་ཁྱོད་ཀྱི་དཀའ་ཐུབ་བཟློག་པའི་ལས་ཀྱི་དཀའ་བས་ཡུན་རིང་
དུ་འཚོ་བས་ལྷ་ཡི་བུད་མེད་སྐྲའི་ལན་བུའི་ཕྲེང་བས་མགོ་བོ་ནག་ཅིང་མཛེས་པ་
ཨུ་མ་དེ་ཉིད་འབྲལ་མེད་དུ་བསྟེན་པར་མཛོད་ཅིག ཅེས་འདིའི་རྒྱ་དཔེར།
རྐང་པ་བཞི་ཀའི་དང་པོ་དང་བར་དང་མཐའ་མ་ན་ཀཱ་ལ་ཀཱ་ལ་ཞེས་ཟུང་ལྡན་
ཆོད་ཅིང་མ་ཆོད་པ་ཡོད་པས་ན། གནས་གསུམ་ཀ་ལ་ཡོད་པའི་ཟུང་ལྡན་ཆོད་
ལ་མ་ཆོད་པའོ། ། །
རྒྱས་བཤད་ གསུམ་ པ་ མཐའ་ ཐོག་ སྒྱུར་ བའི་ ཟུང་ ལྡན་ ལ།
དངོས་པོ་ངེས་བསྟན་དང་བཅས་ཏེ་འཆད་པར་དམ་བཅའ་བ་དང་། དཔེར་



374 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བརྗོད་དངོས་ལས་དམ་བཅའ་ནི། རྐང་པ་གཉིས་ཀྱི་མཐའ་ཐོག་ནི། ། རབ་
སྦྱར་ཟུང་ལྡན་གནས་སྐབས་འདིར། ། བརྗོད་པའི་ཁོངས་སུ་འདུས་མོད་
ཀྱང་། ། རང་དབང་ཉིད་ཀྱིས་འདིར་བཤད་དོ། ། རྐང་པ་གཉིས་ཀྱི་སྟེ།
དང་པོ་དང་གཉིས་པ་དག་གི་དང་། གཉིས་པ་དང་གསུམ་པ་དག་གི་དང་།
གསུམ་དང་བཞི་པ་དག་སྔ་མ་སྔ་མའི་མཐའ་མ་དང་། ཕྱི་མ་ཕྱི་མའི་ཐོག་མ་
དག་ནི་རབ་ཏུ་སྦྱར་ཞིང་བསྐོར་བའི་ཟུང་ལྡན་གྱི་གནས་སྐབས་སམ། རྣམ་
པར་རྟོག་པ་འདི་ནི་བརྗོད་ཟིན་དེ་མ་ཐག་པའི་ཚིགས་སུ་བཅད་པ་བཞིའི་ཁོངས་
སུ་འདུ་མོད། འོན་ཀྱང་རང་དབང་ཉིད་ཀྱིས་ཏེ། ཐ་དད་རང་རྐྱ་ཐུབ་པར་
སྐབས་འདིར་བཤད་ཅིང་དཔེར་བརྗོད་པར་བྱའོ། ། ཞེས་པའོ། ། དཔེར་
བརྗོད་ནི། མྱོས་པས་ཆགས་པ་ཉེ་བར་གནས་ཀྱང་བུད་མེད་དེས། ། བདག་
ཉིདམ་སྦྱར་བདག་གི་སྡིག་པས་ཁྲོ་བ་ཡིས། ། རོ་དང་སྦྱར་ཏེ་ལུས་མེད་དག་
གིས་གདུང་གྱུར་ཀྱང་། ། བདག་ནི་འདི་སྙེད་གདུང་བའི་སླད་དུ་མ་བསྡད་
དོ། ། སྲེད་ལྡན་གྱི་སྐྱེ་བོ་བདག་ནི་ལང་ཚོ་དར་ལ་བབས་པའི་དབང་པོ་ཡོངས་
སུ་མྱོས་པས་ཆགས་པའི་གདུང་བ་དྲག་པོ་ཉེ་བར་གནས་ཀྱང་། བུད་མེད་
ཁེངས་ལྡན་མ་དེས་བདག་ཉིད་དང་མ་སྦྱར་བ་སྟེ་ལྷན་ཅིག་ཏུ་འགྲོགས་མ་སྟེར་
བའི་ཁེངས་པ་དྲག་ཏུ་གཟུང་བའི་རྒྱུས། བདག་གི་བསམ་པ་འཁོན་ལན་ཤིན་
ཏུ་བཟོད་དཀའ་བ་ཞིག་བླང་ངོ་སྙམ་པའི་རང་སེམས་ཁྲོ་བའི་རོ་དང་སྦྱར་ཏེ་
དགའ་མེད་ལུས་མེད་འདོད་ལྷ་དག་གིས་དྲག་ཏུ་གདུང་བར་གྱུར་ཀྱང་བདག་ནི་
སྔར་གྱི་ལན་བསབ་ཕྱིར་དེ་ཆགས་པ་མི་ཟད་པས་འཆི་ལ་ཐུག་པ་འདི་སྙེད་དུ་
གདུང་བའི་སླད་དུ་རང་ཁྱིམ་དུ་མ་བསྡད་དོ། ། ཞེས་འདིའི་རྒྱ་དཔེར། རྐང་
པ་དང་པོའི་མཐའ་དང་གཉིས་པའི་ཐོག་མར་མེ་དེ་ནཱ་སཱ་ཞེས་པ་དང་། གཉིས་
པའི་མཐའ་དང་གསུམ་པའི་ཐོག་མར་ན་ཡོ་ཛི་ཏཱ་ ཞེས་པ་དང་། གསུམ་པའི་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 375
མཐའ་དང་བཞི་པའི་ཐོག་མར་ག་ཏཱ་པི་ཏཱ་ཞེས་བསྐོར་ཞིང་བཟླས་པས་ན་མཐའ་
ཐོག་སྦྱར་བའི་ཟུང་ལྡན་ནོ། །
རྒྱས་བཤད་བཞི་པ་ཀུན་ཏུ་ཟུང་ལྡན་ལ་གསུམ། རྐང་པ་བཟླས་པ།
ཚིགས་བཅད་བཟླས་པ། ཟུང་ལྡན་ཆེན་པོའོ། ། རྐང་པ་བཟླས་པ་ལ་སྤྱིར་
བསྟན་པ་དང་སོ་སོར་བཤད་པ་གཉིས་ལས། སྤྱིར་བསྟན་ནི། ཕྱེད་བཟླས་
ཡང་དག་སྦྱར་བ་ཡིན། ། འདི་ལ་དབྱེ་བ་གསུམ་དུ་འདོད། ། རྐང་པ་བཟླས་
པའང་དུ་མ་ཡི། ། བདག་ཉིད་དེ་དག་དཔེས་གསལ་བྱ། ། ཚིགས་སུ་བཅད་
པའི་ཕྱེད་རྐང་པ་གཉིས་བཟླས་ཏེ་ཡང་བརྗོད་པ་ནི་ཡང་དག་སྦྱར་བ་ཞེས་བྱ་
བའི་ཟུང་ལྡན་ཡིན་ཅིང་འདི་ལ་དབྱེ་བ་ནི། རྐང་པ་དང་པོ་གསུམ་པར་བཟླས་
ཤིང་། གཉིས་པ་བཞི་པར་བཟླས་པ་དང་
། དང་པོ་གཉིས་པར་བཟླས་ཤིང་
གསུམ་པ་བཞི་པར་བཟླས་པ་དང་། དང་པོ་བཞི་པར་བཟླས་ཤིང་གཉིས་པ་
གསུམ་པར་བཟླས་པ་སྟེ་རྣམ་པ་གསུམ་དུ་འདོད་དོ། ། དེར་མ་ཟད་ཚིགས་
བཅད་ཀྱི་རྐང་པ་རེ་རེ་བཟླས་པའང་དུ་མ་སྟེ་མང་པོའི་བདག་ཉིད་ཡོད་དེ།
ཕྱེད་བཟླས་པ་དང་རྐང་པ་བཟླས་པ་དེ་དག་རིམ་བཞིན་དཔེར་བརྗོད་ཀྱིས་
གསལ་བར་བྱས་སོ། ། ཞེས་པའོ། ། སོ་སོར་བཤད་པ་ལ། ཕྱེད་འདས་པ་
ཡང་དག་སྦྱོར་བ་དང་། དེ་ལས་གཞན་པའི་རྐང་པ་བཟླས་པའོ། ། ཡང་དག་
སྦིར་བ་ལ་གསུམ་ལས། །
དང་པོ་གསུམ་པར་བཟླས་ཤིང་གཉིས་པ་བཞི་པར་བཟླས་པ་ནི། སྐྱེས་
བུ་བརྟན་གང་སྙིང་སྟོབས་ཅན། ། ཁེངས་པ་རབ་སྤངས་སྤང་བྱ་སྟེ། ། ཁྱོད་ཀྱི་
མཆོག་ཏུ་འབད་པ་ཡིས། ། ཡིད་བརྟན་བྱའོ་འབད་མེད་མ། ། རྟག་ཏུ་ཁེངས་
པའི་རང་བཞིན་གྱིས་སླར་ཁེངས་པ་ལ་སློབ་པའམ་འབད་མི་དགོས་པས་འབད་
མེད་མ་ཞེས་མཛེས་མ་ལ་བོད་ནས། གྲོགས་མོ་ཁྱོད་རང་ལ་རྗེས་སུ་བརྩེ་བའི་



376 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
མཛའབོའི་སྐྱེས་བུ་བརྟན་པ་དང་ལྡན་པ་གང་ཞིག་སྙིང་སྟོབས་ཀྱི་རང་བཞིན་
ཅན་དེས་ཀྱང་། ཁེངས་པ་དེ་ཉིད་སྤང་བྱར་བྱས་ནས་རབ་ཏུ་སྤངས་ཏེ་ཁྱོད་ལ་
འདུད་པར་བྱས་མོད། ། དེས་ན་སྤང་བྱ་མཛའ་བོ་ལ་མི་དུད་པའི་ཁེངས་པ་དེ་
ཁེངས་ལྡན་མ་ཁྱོད་ཀྱིས་ཀྱང་མཆོག་ཏུ་འབད་པ་དྲག་པོས་སྤང་པའི་བྱ་བ་ལ་
ཡིད་བརྟན་པར་བྱའོ། ། ཞེས་འདིའི་རྒྱ་དཔེར། ནཱ་སྦྲེལཿ ས་ཏྭ་ཡཱ་བརྫུ
ཞེས་རྐང་པ་དང་པོ་ལ་ཡོད་པར་དེ་གསུམ་པར་བཟླས་ཤིང་པ་ར་མ་ཡ་ཏ་མཱ་ན་ཡཱ།
ཞེས་རྐང་པ་གཉིས་པ་ལ་ཡོད་པ་དེ་བཞི་པར་བཟླས་པས་ན། དང་པོ་གསུམ་
པར་བཟླས་ཤིང་གཉིས་པ་བཞི་པར་བཟླས་པའི་ཡང་དག་སྦྱོར་བའོ། །
དང་པོ་གཉིས་པར་བཟླས་ཤིང་གསུམ་པ་བཞི་པར་བཟླས་པ་ནི། ཁྱོད་
ཀྱིས་བགྲོད་པས་ཁྱབ་བདག་གཟི་བྱིན་གྱིས། ། ཡང་ཡང་རབ་སྦྱར་མཛེས་པ་
མེད་པ་ཡི། ། མི་རྣམས་ཚུལ་དང་ང་རྒྱལ་ཉམས་བྱས་ནས། ། གདུངས་ཤིང་ཀྱེ་
མབྱས་ཟོས་རྣམ་པར་བཅོམ། ། ཞེས་པ་སྟེ། ཀྱེ་རྒྱལ་པོ་ཁྱོད་ཀྱི་དཔུང་གི་
བགྲོད་པ་ཁྱབ་བདག་སྟེ་ཁྱབ་འཇུག་གཡུལ་དུ་ཆས་པ་ལྟ་བུའི་གཟི་བྱིན་གྱིས་
མཚོན་ཆའི་ཚོགས་དཔག་ཏུ་མེད་པ་ཡང་ཡང་རབ་ཏུ་སྦྱར་ཞིང་བསྣུན་པ་ལས།
དགྲ་བོའི་དཔུང་ཚོགས་མཐའ་དག་མཛེས་པ་ཟད་ཅིང་མེད་པར་གྱུར་ཏོ། ། དེ་
ཡི་མི་རྣམས་ནི་དཔའ་བའི་ཚུལ་དང་ང་རྒྱལ་ཐམས་ཅད་སྐད་ཅིག་ལ་ཉམས་པར་
བྱས་ནས་འཆི་བདག་འཇིགས་པས་གདུངས་ཤིང་ཤི་བར་གྱུར་ཏོ། ། ཀྱེ་མ་རོ་
རྣམས་ནི་བྱ་དང་གཅན་གཟན་གྱིས་ཟོས་ཤིང་སྟོངས་པར་གྱུར་ཏོ། ། དགྲ་
རྣམས་ཕྱིས་མི་ལྡང་བར་རྣམ་པར་བཅོམ་པར་གྱུར་ཏོ། ། ཞེས་འདིའི་རྒྱ་དཔེར།
ནརཱ་ཛི་ཏཱ་མ་ན་ན་ཡ་ས་མེ་ཏྱ་ཞེས་རྐང་པ་དང་པོ་ལ་ཡོད་པ་དེ་གཉིས་པར་
བཟླས་ཤིང་། བཱི་ནཱ་ཤི་ཏཱ་བི་བྷ་བ་ཏཱ་པ་ནི་ན་ཞེས་པ་རྐང་པ་གསུམ་པ་ལ་ཡོད་པ་
དེ་བཞི་པར་བཟླས་པས་ན། དང་པོ་གཉིས་པར་བཟླས་ཤིང་གསུམ་པ་བཞི་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 377 །
པར་བཟླས་པའི་ཡང་དག་སྦྱོར་བའོ། །
དང་པོ་བཞི་པར་བཟླས་ཤིང་གཉིས་པ་གསུམ་པར་བཟླས་པ་ནི། སྒྲ་
ཡིས་སྤྲིན་བགྲོད་དབྱར་སྐྱེས་རྨ་བྱ་ཡི། ། ཚོགས་རྣམས་མཛེས་པ་ཉིད་དུ་ཉེ་བར་
འགྱུར། ། རླུང་གི་ཚོགས་སྡུག་བྲལ་བ་ཆུར་སྒྲོགས་ཀྱང་། ། ཚོགས་རྣམས་སྒྲ་
དང་བྲལ་བ་ཉིད་དུ་གྱུར། ། འབྲུག་གི་སྒྲ་ཡིས་སྤྲིན་གྱི་ཚོགས་བགྲོད་ཅིང་གཡོ་
བས་ཆར་དང་ལྡན་པར་གྱུར་པ་ན། དབྱར་སྐྱེས་ཏེ་སྦལ་པ་རྣམས་དང་རྨ་བྱའི་
ཚོགས་རྣམས་ཡིད་དགའ་བས་དྲངས་ཤིང་མཛེས་པའི་རྣམ་འགྱུར་ལ་བརྩེ་བ་
ཉིད་དུ་ཉེ་བར་འགྱུར་ལ། དེའི་ཚེ་རླུང་གི་ཚོགས་སྟུག་པའམ་ཆེན་པོ་དང་བྲལ་
བའི་སྤྲིན་ལ་འཐོར་བྱེད་མེད་པས་ནམ་མཁའ་འཐིབ་བུར་གྱུར་པ་ལས། ཆུར་
སྒྲོག་ངང་པའི་ཚོགས་རྣམས་ནི་མི་དགའ་བས་མཛེས་པ་ཉམས་ཤིང་སྒྲ་སྐད་སྙན་
པར་སྒྲོགས་པའི་གནས་སྐབས་ཉིད་དང་བྲལ་བར་གྱུར་ཏོ། ། ཞེས་པའོ། །
ཡང་ཁྱེད་དག་དབྱར་སྐྱེས་ཞེས་པ་སྤྲིན་ལ་འཇུག་མོད། སྦལ་པ་ལ་ཇི་ལྟར་
འཇུག་སྙམ་ན། འཆི་མེད་མཛོད་ཀྱི་འགྲེལ་པ་འདོད་འཇོ་ལས། སྦལ་པ་ལ་
ཝཎ་བྷུ། དབྱར་སྐྱེས་སམ་ཆར་སྐྱེས་ཞེས་བཤད་ཀྱི། དེས་ན་སྐབས་འདིར་
སྤྲིན་ལ་བསྒྱུར་ན་དོན་གཅིག་གི་སྐྱོན་དུ་འགྱུར་པས་སྦལ་པ་ལ་བསྒྱུར་ན་ལེགས་
ཤིང་འབྲེལ་ལོ། ། འདིའི་རྒྱ་དཔེར། ཀ་ལཱ་པི་ནཾ་ཙཱ་རུ་ཏ་ཡོ་པ་ཡནྟི་ཞེས་རྐང་
པ་དང་པོ་ལ་ཡོད་པ་དེ་བཞི་པར་བཟླས་ཤིང་། བྲིནྡྲ་ནི་པོ་ལཱ་ལྷ་གྷ་ནཱ་ག་མ་ནཾ།
ཞེས་པ་རྐང་པ་གཉིས་པ་ལ་བཟླས་པ་ཡོད་པ་དེ་གསུམ་པར་བཟླས་པ་ན། དང་
པོ་བཞི་པར་བཟླས་ ཤིང་ གཉིས་པ་ གསུམ་ པར་བཟླས་པའི་ཡང་དག་སྦྱོར་ .
བའོ། །
དེ་ལས་གཞན་པ་བཟླས་པ་ལ་བཞི། ལན་གཅིག་བཟླས་པ། ལན་
གཉིས་བཟླས་པ། ལན་གསུམ་བཟླས་པ། དོན་བསྡུ་བའོ། ། ལན་གཅིག་



378 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བཟླས་པ་ལ་རྣམ་པ་དྲུག་ལས། དང་པོ་གཉིས་པར་བཟླས་པའི་ལན་གཅིག་
བཟླས་པ་ནི། འཚོ་བ་དབང་ཕྱུག་དུད་པའི་བྲང་ལ་ཁོ་མོ་ནི། ། དམན་ཞིང་
ཁེངས་པ་ངེས་པར་བསྒྲུབ་པའི་དབང་གྱུར་མ། ། བརྩེ་བ་སྤངས་པའི་བདག་
ཉིད་ཡིད་ཀྱིས་འོ་མ་འཛིན། ། གཉིས་པོ་ཉེ་བར་གཏད་ནས་ཀུན་དུ་མ་འཁྱུད་
དོ། ། འདོད་པའི་ཟུག་རྔུས་འཆི་ལ་ཐུག་པའི་སྲོག་ཀྱང་འཚོ་བའི་དབང་ཕྱུག་ནི་
བདག་གི་མཛའ་བོ་སྟེ། དེ་ཉིད་བདག་ལ་ཡོངས་སུ་དུད་པར་བྱེད་པའི་བྲང་ལ་
ཁོ་མོ་ནི་ངོ་ཚ་དམན་ཞིང་ཁེངས་པ་ངེས་པར་བསྒྲུབ་པའི་དབང་དུ་གྱུར་མ་སྟེ་
རང་གི་བདག་པོ་བརྩེ་བ་སྤངས་པའི་བདག་ཉིད་ཅན་གྱི་ཡིད་ཀྱིས། འོ་མ་
འཛིན་པ་ནུ་མའི་ཁུར་གཉིས་པོ་ཉེ་བར་གཏད་ནས། ཀུན་དུ་འཁྱུད་པར་མ་
བྱས་པས་བདག་འགྱོད་དོ། ། ཞེས་བུད་མེད་བྲལ་བས་ཉེན་པ་འགའ་ཞིག་གིས་
འགྱོད་ཚིག་ཏུ་སྨྲ་བ་ལྟ་བུ་སྟེ། འདིའི་རྒྱུ་དཔེར། ན་མནྟཱ་ཡཱ་བརྫི་ཏ་མཱ་ན་སཱཏྨ་
ཡཱ། ཞེས་རྐང་པ་དང་པོ་ལ་ཡོད་པ་དེ་གཉིས་པར་བཟླས་ཤིང་། ཕྱི་མ་གཉིས་
གང་བདེར་བཞག་པ་ན། དང་པོ་གཉིས་པར་བཟླས་པའི་ལན་གཅིག་བཟླས་
པའོ། །
དང་པོ་གསུམ་པར་བཟླས་པའི་ལན་གཅིག་པ་ནི། ལྷ་རྣམས་འདུན་
སར་སྟོབས་མེད་རྣམ་པར་བརྒྱན་པ་རུ། ། ཁྱོད་ཀྱི་ཡོན་ཏན་པད་རྩ་དྲི་མ་མེད་
པས་འཛེགས། ། དེ་ནི་ཕྱི་ནས་གྲོང་བཟང་རྣམས་ཀྱིས་ཕུན་སུམ་ཚོགས། །
བརྒྱན་པའི་བུད་མེད་དག་དང་རྣམ་པར་རྩེ་ཞིང་སྤྱོད། ། ལྷ་རྣམས་ཀྱི་འདུན་ས་
ཉམས་དགའ་ཞིང་སྟོབས་མེད་དེ་ལྷའི་བུད་མེད་ཀྱི་ཚོགས་ཀྱི་མཛེས་པའི་རྒྱན་སྣ་
ཚོགས་ཀྱིས་རྣམ་པར་བརྒྱན་པ་གནས་པའི་ས་དེར། རྒྱལ་པོ་པ་ཁྱོད་ཀྱི་ཡོན་
ཏན་པདྨའི་རྩ་བ་ལྟར་དཀར་ཞིང་དྲི་མ་མེད་པས་འཛེགས་ཏེ་ལོངས་སྤྱོད་པར་
བྱས་ལ། མི་བདག་དེ་ནི་ཕྱི་ནས་གྲོང་ཁྱེར་བཟང་པོ་རྣམས་ཀྱིས་ཕུན་སུམ་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 379
ཚོགས་པ་དུ་མས་བརྒྱན་པའི་མིའི་བུད་མེད་མཛེས་ཤིང་ཡིད་དུ་འོང་བ་དག་དང་
རྣམ་པར་རྩེ་ཞིང་ལོངས་སྤྱོད་དོ་ཞེས་པའོ། ། འདིར་འགྱུར་སྔ་མ་རྣམས་ལ།
ཁྱབ་བདག་གནས་པ་ནི། ཞེས་པར་བསྒྱུར་ཡང་། རྒྱ་དཔེར། བི་བྷུ་ཥི་ཏཱ་
ཞེས་བྱུང་བ་རྣམ་པར་བརྒྱན་པ་ཞེས་པར་བསྒྱུར་ན་སྐབས་ཐོབ་ཀྱིས་འབྲེལ་ཞིང་
སྟོབས་མེད་ཅེས་པའང་ཊཱིཀ་མཛད་སྔ་མ་རྣམས་ཀྱིས་ལྷ་མ་ཡིན་གྱི་སྟོབས་མེད་པ་
ཞེས་བཤད་ཅིང་འཁྱོག་བཤད་ཙམ་དུ་ཟད་ལ། སྟོབས་མེད་ནི་བུད་མེད་ཀྱི་
མངོན་བརྗོད་ཡིན་པས་དེར་བསྒྱུར་ན་ལེགས་ཏེ། དོན་ནི་ལྷའི་བུད་མེད་ལ་
རྒྱལ་པོ་ཡོན་ཏན་གྱི་གྲགས་པས་ལོངས་སྤྱོད་ཅིང་། མིའི་བུད་མེད་ལ་དགའ་
བས་རྩེ་ཞིང་ལོངས་སྤྱོད་དོ་ཞེས་པའི་དོན་ཏེ། འདིའི་རྒྱ་དཔེར། ས་བྷཱ་སུ་ར་ཎཱ་
མབ་ལཱ་བི་བྷུ་ཥི་ཏཱ ཞེས་རྐང་པ་དང་པོ་ལ་ཡོད་པ་དེ་གསུམ་པར་བཟླས་
ཤིང་། གཞན་གཉིས་གང་བདེར་བཞག་པས་ན། དང་པོ་གསུམ་པར་བཟླས་
པའི་ལན་གཅིག་བཟླས་པའོ། །
དང་པོ་བཞི་པར་བཟླས་པའི་ལན་གཅིག་བཟླས་པ་ནི། སྙན་པར་སྨྲ་
དང་ལུས་སྐེད་དུད་དང་ནུ་གཉིས་མས། ། ཁྱོད་ལས་གཞན་པ་སུ་ཞིག་མ་བཅོམ་
དེ་ཡི་ཕྱིར། ། འབྱུང་པོ་ལུས་ལྡན་སྐྱོན་ལས་གྲོལ་བ་ཁྱོད་ལ་སོགས། ། བགྲང་
བ་ལ་ནི་མིང་མེད་ཉེ་བར་འགྲོ་མ་ཡིན། ། ཀྱེ་ཆགས་བྲལ་གྱི་སྐྱེས་བུ་ཟླ་མེད་པ་
ཁྱོད་ཉོན་ཅིག གར་སྐད་སྙན་པར་སྨྲ་བ་དང་། ལུས་སྐེད་རབ་ཏུ་དུད་པ་དང་།
ནུ་གཉིས་མ་སྟེ་ནུ་མའི་མྱོས་བུམ་མཁྲེགས་ཤིང་མངོན་པར་མཐོ་བ་དང་ལྡན་པའི་
བུ་མོ་ལང་ཚོ་དར་ལ་བབས་པ་འདི་དག་གིས། ཁྱོད་ལས་གཞན་པའི་སྐྱེས་བུ་སུ་
ཞིག་མངོན་པར་འདོད་པས་མ་བཅོམ་པ་མེད་པ་དེ་ཡི་ཕྱིར། འབྱུང་པོ་ལུས་
ལྡན་ཞེས་པ་སྐྱེ་བོ་མི་རྣམས་ཀྱི་ནང་ན་འདོད་པའི་སྐྱོན་ལས་གྲོལ་བ་ནི་ཁྱོད་རང་
གཅིག་པུར་ཟད་ཀྱི། གལ་ཏེ་ཁྱོད་ལ་སོགས་པ་ཞེས་གྲངས་བགྲང་བ་ལ་ནི་



380 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བགྲང་བྱའི་ཡུལ་གྱི་མིང་གཞན་མེད་པའོ། ། དེ་བས་ན་གཉིས་པ་སོགས་ཀྱི་
གྲངས་ཉེ་བར་འགྲོ་བ་མ་ཡིན་ནོ། ། ཞེས་འདིའི་རྒྱ་དཔེར། ཀ་ལངྐ་མུཀྟི་ཏ་ནུ་
མ་ད་ནཱ་མི་ཀཱ། ཞེས་རྐང་པ་དང་པོ་ལ་ཡོད་ པ་དེ་བཞི་པར་བཟླས་ཤིང་།
གཞན་གཉིས་གང་བདེར་བཞག་པས་ན། དང་པོ་བཞི་པར་བཟླས་པའི་ལན་
གཅིག་བཟླས་པའོ། །
གཉིས་པ་གསུམ་པར་བཟླས་པའི་ལན་གཅིག་བཟླས་པ་ནི། ཁྱོད་ཀྱི་
དམག་དཔུང་ཁྱབ་འཇུག་ལྟ་བུ་གོ་བགོས་པ། ། མཚོན་རྣོན་ལྡན་པ་དཔའ་བོ་
དག་གིས་ཕྱོགས་རྣམས་སུ། ། གྲགས་པ་དང་ནི་རྡུལ་དག་རྒྱས་བྱེད་གཡུལ་གྱི་
ནི། ། དགྲ་རིགས་ལུས་བྲལ་གཟི་མེད་རྒྱགས་པ་ཉམས་པར་བྱེད། ། ཀྱེ་རྒྱལ་
པོ་ཁྱོད་ཀྱི་དམག་དཔུང་ནི། ། ཁྱབ་འཇུག་གཡུལ་དུ་ཞུགས་པ་ལྟ་བུ་སྟེ། །
ཤིན་ཏུ་སྲ་ཞིང་བརྟན་པའི་གོ་བགོས་ཤིང་། ། ཕྱག་མཚན་མཚོན་ཆ་རྣོན་པོ་
དང་ལྡན་པའི་དཔའ་བོའི་ཚོགས་བགྲངས་པ་ལས་འདས་པ་དག་གིས། ཕྱོགས་
རྣམས་སུ་རྣམ་པར་རྒྱལ་བའི་གྲགས་པ་ཆེན་པོ་དང་ལྷན་ཅིག་ཏུ་ནི། རྟ་དང་
གླང་པོའི་ཚོགས་དཔག་ཏུ་མེད་པ་དག་གི་རྨིག་པས་རྩུབ་པའི་རྡུལ་དག་རབ་ཏུ་
རྒྱས་པར་བྱེད་པའི་གཡུལ་གྱི་སྦྱོར་བ་གཏུམ་པོ་ནི། ཕ་རོལ་དགྲ་བོའི་རིགས་
རྣམས་རང་དབང་མེད་པར་ལུས་རྟེན་དང་བྲལ་དུ་བཅུག་ཅིང་། ལྷག་མ་
རྣམས་ཀྱང་དཔའ་བའི་ཁྱད་པར་དཔུང་གི་ཡོ་བྱད་རྣམས་དང་བྲལ་བས་སྔར་གྱི་
གཟི་བརྗིད་མེད་ཅིང་། རྒྱུགས་པ་དང་ཁེངས་པ་དག་མིང་མེད་དུ་ཉམས་པར་
བྱེད་དོ། ། ཞེས་ཏེ་འདིའི་རྒྱ་དཔེར། བི་ཏ་ནཱ་ཏེ་ཛོ་ས་མ་དི་ཤི་ཏཱ་ཡུ་དྷཱ་ཞེས་
རྐང་པ་གཉིས་པ་ལ་ཡོད་པ་དེ་གསུམ་པར་བཟླས་ཤིང་གཞན་གཉིས་གང་བདེར་
བཞག་པས་ན། གཉིས་པ་གསུམ་པར་བཟླས་པའི་ལན་གཅིག་བཟླས་པའོ། །
གཉིས་པ་བཞི་པར་བཟླས་པའི་ལན་གཅིག་བཟླས་པ་ནི། དྲན་ལྡན་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ།
381
བདག་ལས་ཕན་པའི་ཚིག་གཅིག་མཉན་པར་མཛོད། ། ཁྱོད་ཀྱི་ལག་པ་དཔལ་
དང་ལྷན་ཅིག་ལག་འགྲོ་ཡིས། ། ས་ཡི་དཀྱིལ་འཁོར་རྣམ་འཛིན་དེ་ཕྱིར་ས་གཞི་
འཛིན། ། རང་ལག་རིགས་ནས་རྒྱགས་པ་རྒྱས་པར་ཡོངས་མི་བྱེད། ། ཀྱེ་དྲན་
པ་དང་ཡིད་གཞུངས་ལྡན་པ་ཞེས་རྒྱལ་པོ་ལ་ཞེས་བོད་ནས། བདག་གི་ཁ་ལས་
ཕན་པའི་ཚིག་གཅིག་གསོལ་བར་བགྱིད་ན། རྒྱལ་པོ་ཆེན་པོ་མཉན་པར་མཛོད་
ཅིག་དང་། ཁྱོད་ཀྱི་ལག་པའི་སྟོབས་ཀྱིས་དཔལ་ཕུན་སུམ་ཚོགས་པ་དེས་ས་
གཞི་འདི་ཉིད་འཛིན་པར་མ་ཟད་དེ་དང་ལྷན་ཅིག་ཏུ་ལག་འགྲོ་ཀླུའི་རྒྱལ་པོ་
ཡིས་ཀྱང་ས་ཆེན་པོ་འདི་ཡི་དཀྱིལ་འཁོར་རྣམ་པར་འཛིན་པ་ཡིན་མོད། དེའི་
ཕྱིར་ན་ས་གཞི་འཛིན་བྱེད་ནི་རྒྱལ་པོ་ཁྱེད་རང་གི་ལག་པ་ཁོ་ན་མ་གཏོགས་
གཞན་མེད་པར་རིགས་ནས་ང་རྒྱལ་གྱི་རྒྱགས་པ་རྒྱས་པར་ཡོངས་སུ་མ་བྱེད་ཅིག་
སྟེ་བྱེད་པར་མི་རིགས་སོ། ། ཞེས་ཟོལ་བསྟོད་ཤིན་ཏུ་ལེགས་པའི་རྒྱན་དུ་སྦྱར་
བསྟེ། འདིའི་རྒྱ་དཔེར། བྷུ་ཛཾ་ཀ་ལོ་མ་སྨ་ར་ཏེ་མ་དཎྜི་ཏཾ། ཞེས་རྐང་པ་
གཉིས་པ་ལ་ཡོད་པ་དེ་བཞི་པར་བཟླས་ཤིང་གཞན་གཉིས་གང་བདེར་བཞག་
པས་ན། གཉིས་པ་བཞི་པར་བཟླས་པའི་ལན་གཅིག་བཟླས་པའོ། །
གསུམ་པ་བཞི་པར་བཟླས་པའི་ལན་གཅིག་བཟླས་པ་ནི། འདོད་པའི་
མེ་གང་ཁེངས་པས་རབ་བསྒྲུབས་པ། ། སྐད་ཅིག་དང་མཉམ་རྒྱས་ཏེ་པདྨའི་
མིག ། རོ་མེད་ཁྱོད་ཀྱི་བདེ་བ་དེ་དག་ནི། ། ཀུན་ནས་ཉམས་པ་ཉིད་དུ་ཅིས་
མི་བྱེད། ། ཀྱེ་ཁེངས་ལྡན་མ་ཉོན་ཅིག ལུས་སེམས་དྲག་ཏུ་གདུང་བར་བྱེད་
པར་འདོད་པའི་མེ་གང་ཞིག་རང་ཉིད་མཛའ་བོ་ལ་མི་འདུད་པའི་ཁེངས་པས་
རབ་ཏུ་བསྒྲུབ་པ་ལས། དུས་སྐད་ཅིག་མ་རེ་དང་མཉམ་དུ་ཆེས་ཆེར་རྒྱས་ཤིང་
བཟོད་གླགས་མེད་པར་འཕེལ་བ་དེས་ནི། པདྨའི་མིག་ཅན་རང་གི་མཛའ་བོ་
སོགས་སྐྱེས་པ་ལ་བལྟ་བའི་རོ་ལ་ཞེན་པ་ཁྱོད་ཀྱི་ལུས་སེམས་མནལ་མར་གནས་



382 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པའི་བདེ་བ་དེ་དག་ནི། ཀུན་ནས་ཏེ་ལྷག་མ་མེད་པར་མཉམ་པ་ཉིད་ཅིས་མི་
བྱེད་དེ་བྱེད་དོ། ། དེས་ན་ད་ལྟ་ནས་མཛའ་བོ་དང་འགྲོགས་པར་གྱིས་ཤིག
ཅེས་འདིའི་རྒྱ་དཔེར། ས་མནྟཱ་ཏསྟ་མ་ར་སེ་ཀྱུ་ཎེ་ན། ཞེས་རྐང་པ་གསུམ་པ་
ལ་ཡོད་པ་དེ་བཞི་པར་བཟླས་ཤིང་གཞན་གཉིས་གང་བདེར་བཞག་པས་ན།
གསུམ་པ་བཞི་པར་བཟླས་པའི་ལན་གཅིག་བཟླས་པའོ། །
གཉིས་པ་ལན་གཉིས་བཟླས་ལ་རྣམ་པ་གསུམ་ལས། རྐང་པ་དང་པོ་
ཉིད་གཉིས་པ་དང་གསུམ་པ་ལ་བཟླས་པའི་ལན་གཉིས་བཟླས་པ་ནི། མ་དུད་
ཁྱོད་ནི་འཇིག་རྟེན་བདག་གྱུར་ཚེ། ། མཐུ་ཡིས་མཐུ་ལྡན་རིན་ཆེན་མང་གིས་
བཏུད། ། དེ་ཕྱིར་གསར་བའི་བཏུང་ལྡན་མཆོད་སྦྱིན་ནི། ། ངེས་པ་ཉིད་དུ་
ཆད་པར་མ་གྱུར་ཏོ། ། རང་ལས་ཆེ་བ་གང་ཡང་མ་དམིགས་པའི་ཕྱིར། སུ་ལ་
ཡང་མ་དུད་པ་རྒྱལ་པོའི་རྒྱལ་ས་ཆེན་པོ་ཀྱེ་ཞེས་བོད་ནས། ཁྱོད་ནི་འཇིག་རྟེན་
ཀུན་གྱི་བདག་པོར་གྱུར་པ་འདིའི་ཚེ། བླ་ན་མེད་པའི་བསོད་ནམས་ཀྱི་མཐུ་
ཆེན་པོ་དེ་ཡིས། མཐོ་རིས་ཀྱི་ཡོན་ཏན་བདུན་གྱིས་འབྱོར་པའི་མཐུ་ཕུན་སུམ་
ཚོགས་པ་རིན་ཆེན་མང་སྟེ་ལྷའི་དབང་པོ་བརྒྱ་བྱིན་ཉིད་ཀྱིས་ཀྱང་ཁྱོད་ལ་རབ་
ཏུ་བཏུད་པ་དེའི་ཕྱིར་སྔར་ན་མེད་པ་གསར་པའི་བཏུང་བ་བདུད་རྩིའི་ཁྱད་པར་
དབང་པོ་ཡོངས་སུ་ཚིམ་པ་དང་ལྡན་པས་མཆོད་ཅིང་སྦྱིན་པ་ནི། དུས་ཀྱི་
གྲངས་ངེས་པ་ཉིད་དུ་ཆད་པར་མ་གྱུར་པ་སྟེ་རྒྱུན་ཆད་པར་མི་འགྱུར་རོ། །
ཞེས་པའོ། ། འོ་ན་གཞུང་གཞན་དུ་ནོར་ལྷ་ཞེས་འབྱུང་གི། འདི་རིན་ཆེན་
མང་ཞེས་པ་ཅི་ཞེ་ན། རྒྱ་དཔེར། བ་ས་ཝ་ཞེས་འབྱུང་སྟེ། ནོར་རམ་རིན་པོ་
ཚེའི་སྐད་དོད་བཱ་སུ་ལ། དེ་ཕན་གྱི་རྐྱེན་ཨཎ་སྦྱར་བས་དེ་ལྟར་གྲུབ་པ་ནི་རིན་
ཆེན་མང་ཞེས་བརྒྱ་བྱིན་གྱི་མང་ངོ༌། འདིའི་རྒྱ་དཔེར། པྲ་བྷ་བ་ཏོ་ནཱ་མ་ན།
བཱ་ས་ཝ་སྱ། ཞེས་རྐང་པ་དང་པོ་ལ་ཡོད་པ་དེ་གཉིས་པ་དང་གསུམ་པ་དག་ལ་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ།
383
བཟླས་ཤིང་། བཞི་པ་གང་བདེར་བཞག་པས་ན། དང་པོ་ཉིད་གཉིས་གསུམ་
ལ་བཟླས་པའི་ལན་གཉིས་བཟླས་པའོ། །
རྐང་པ་ དང་ པོ་ ཉིད་ གསུམ་ བཞི་ ལ་བཟླས་ པའི་ ལན་ གཉིས་ པ་ནི།
དཔུང་གི་གླང་པོ་རྣམས་ནི་གཞན་དང་གཞན། ། སྟོབས་ལྡན་སྒྲ་སྒྲོགས་རབ་ཏུ་
བརྒྱུད་པ་ཡིས། ། ཐང་ལ་རྡུལ་བསྒྲུབས་ནམ་མཁའ་འགོག་བྱེད་ཅིང་། །
གཡུལ་གྱི་སྟོབས་ལྡན་མཆོག་ཏུ་གཞན་ལ་རྒྱུག ། རྒྱལ་པོ་ཁྱོད་ཀྱི་དཔུང་གིས་
གླང་པོ་ཆེ་རྣམས་ནི་རེ་རེ་ཉིད་ཀྱང་གླང་པོ་ཆེ་གཞན་མང་པོའི་སྟོབས་དང་ལྡན་
ཞིང་། མྱོས་པའི་ང་རྒྱལ་ཆེན་པོའི་སྒྲ་སྒྲོགས་པ་དང་བཅས་ནས་བར་མ་ཆད་པ་
རབ་ཏུ་བརྒྱུད་དེ་བགྲོད་པའི་ཤུགས་ཆེན་པོ་ཡིས་ནི། ཐང་ལ་རྡུལ་གྱི་ཚོགས་
དཔག་ཏུ་མེད་པ་བསྒྲུབས་པའི་མཐུ་ཡིས་ནམ་མཁའ་འགོག་པ་སྟེ་མི་མངོན་པར་
བྱེད་ཅིང་། བརྟུལ་ཕོད་ལ་སོགས་པ་གཡུལ་གྱི་སྟོབས་མཚུངས་པ་མེད་པ་དང་
ལྡན་ལ། དེ་བས་ཀྱང་མཆོག་ཏུ་གཞན་ལ་སྟེ་གཞན་སྡེའི་དཔུང་གིས་གླང་པོ་ཆེ་
གཞོམ་པ་ལ་བཟློག་མེད་དུ་རྒྱུག་པར་བྱེད་དོ། ། ཞེས་འདིའི་རྒྱ་དཔེར། པ་
རམྦ་རཱ་ཡ་བ་ལ་བཱ་ར་ཎཱ་ནཾ། ཞེས་པ་རྐང་པ་དང་པོ་ལ་ཡོད་པ་དེ་གསུམ་པ་དང་
བཞི་པ་དག་ལ་བཟླས་ཤིང་གཉིས་པ་གང་བདེར་བཞག་པས་ན། དང་པོ་ཉིད་
གསུམ་བཞི་ལ་བཟླས་པའི་ལན་གཉིས་བཟླས་པའོ། །
རྐང་པ་གཉིས་པ་ཉིད་གསུམ་བཞི་ལ་བཟླས་པའི་ལན་གཉིས་བཟླས་པ་ནི།
ཁྱོད་ལྟ་མཉམ་པར་མ་བཞག་སྲིད་པར་ནི། ། རྣམ་གཉིས་མི་མཉམ་ཕན་པ་མེད་
རྣམས་ཚིག ། ལོག་པར་གྱུར་ལ་སྒྲུབ་བྱེད་མི་མཉམ་པ། ། སྦྲུལ་བགྲོད་
མཚུངས་ལ་མི་དད་ངོ་ཚ་མེད། ། ཀྱེ་ངོ་ཚ་མེད་པ་ཞེས་བོད་དེ། ཁྱོད་ལྟ་བུ་
སེམས་མནལ་དུ་མི་གནས་ཤིང་མཉམ་པར་མ་བཞག་པ་དང་། སྲིད་པ་འདིར་
ནི་ཆགས་སྡང་རྣམ་པ་གཉིས་ཀྱི་ཡུལ་མི་མཉམ་པ་བླང་དོར་ཅན་དུ་གཟུང་བ་



384 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དང་། རང་གཞན་ལ་ཕན་པ་མེད་ཅིང་གནོད་པའི་སྐྱེ་བ་ངན་པ་ཕྱིན་ཅི་ལོག་ཏུ་
སྨྲ་བ་རྣམས་ཚིག་བདེན་པའི་གནས་དང་བྲལ་ཞིང་འབྲས་བུ་ལོག་པར་སྐྱེད་པར་
གྱུར་པའི་སྒྲུབ་བྱེད་མི་མཉམ་པར་རྫུན་པའི་རང་བཞིན་ཅན་ལྷུར་བླང་བ་དང་།
རྟག་ཏུ་གཡོ་དང་སྒྱུ་ཁོ་ན་ལས་དྲང་པོའི་གནས་སྐབས་མེད་པར་འཁྱོག་པོར་སྦྲུལ་
གྱི་བགྲོད་པ་དང་མཚུངས་ལ། ངན་པའི་ཁྱད་པར་བཞི་དང་ལྡན་པ་ཁྱོད་ལ།
ཁོ་བོ་ཅག་ནི་དུས་ནམ་ཡང་མི་དད་དོ། ། ཞེས་འདིའི་རྒྱུ་དཔེར། བྷ་བ་དཱིནྡྷ་ནཱ་
མ་ས་མཱ་ཧི་ཏཱ་ནཾ། ཞེས་རྐང་པ་གཉིས་པ་ལ་ཡོད་པ་དེ་གསུམ་པ་དང་བཞི་པ་ལ་
བཟླས་ཤིང་དང་པོ་གང་བདེར་བཞག་པས་ན། གཉིས་པ་ཉིད་གསུམ་བཞི་ལ་
བཟླས་པའི་ལན་གཉིས་བཟླས་པའོ། ། །
གསུམ་པ་ལན་གསུམ་བཟླས་པ་ནི། དགྲ་ཡི་མཛེས་ཉམས་རྒྱལ་པོའི་སྡེ་
ཡིས་བཏུད། ། སྐྱེས་མཆོག་ཨུ་མས་ཕན་རྗེ་དཔལ་མེད་མིན། ། གོ་བགོས་ཨུ་
མས་བཏུད་པ་ཟླ་འདྲ་སྟེ། ། མཆོད་ཐོབ་དམ་པ་རྡུལ་མེད་མི་མཛེས་མིན། །
ཀྱེམིའི་ལྷ་ཞེས་བོད་ནས། ཁྱོད་ནི་དགྲ་ཡི་གཟི་བྱིན་གྱི་མཛེས་པ་ཐམས་ཅད་
ཉམས་པར་བྱེད་ཅིང་། རྒྱལ་པོའི་སྡེ་མཐའ་དག་པ་ཡིས་བཏུད་པའི་ ཕྱིར།
སྐྱེས་མཆོག་སྟེ་ཁྱབ་འཇུག་དང་མཚུངས་ལ། ལྷ་མོ་ཨུ་མས་ཕན་པ་དང་སྲི་ཞུར་
བགྱིད་པ་ལྷའི་རྗེ་བོ་དབང་ཕྱུག་གི་སྤྱོད་ཡུལ་དུ་གྱུར་པའི་ལོངས་སྤྱོད་ཀྱི་དཔལ་
མེད་པ་མིན་པ་སྟེ་དཔལ་དེ་ལྟ་བུ་དང་ཡང་ལྡན་ནོ། ། དེར་ཡང་མ་ཟད་
འཇིགས་པ་མེད་པའི་སྙིང་སྟོབས་ཀྱིས་གོ་ཆ་བརྟན་པར་བགོས་ཤིང་གནས་
སྐབས་ཀུན་ཏུ་ལྷ་མོ་ཨུ་མས་བཏུད་པར་གྱུར་པ་གཙུག་ན་ཟླ་བ་ཞེས་པ་དབང་
ཕྱུག་ངོ་བོ་དང་ཡང་འདྲ་བ་སྟེ། མཆོད་པར་འོས་པ་དང་གོ་འཕང་ཆེན་པོ་ཐོབ་
པ་སོགས་དབང་ཕྱུག་གི་ཡོན་ཏན་བརྒྱད་དང་ལྡན་པའི་ཕྱིར། དེ་བས་ཀྱང་
དམ་པ་ཁྱོད་ནི་ཆགས་རྡུལ་གྱི་དྲི་མ་མེད་ཅིང་སྐྱེས་བུ་ཆེན་པོའི་མཚན་དང་ལྡན་



སྙན་གཞུང་གི་ལེའུ་གསུམ་པ་སྒྲའི་རྒྱུན་གྱི་རྒྱ་ཆེར་འགྲེལ་པ། 385
པ་ཉིད་ཀྱིས་ན། མི་མཛེས་པའི་ཆ་ཅུང་ཟད་ཀྱང་ཡོད་པ་མིན་ཏེ་མཐོང་ན་མི་
མཐུན་པ་མེད་པ་སོགས་ཁྱད་པར་དུ་མའི་སྒོ་ནས་ལྷག་པར་གྱུར་པའོ། ། ཞེས་
འདིའི་རྒྱ་དཔེར། སནྣཱ་ཧི་ཏོ་མཱ་ན་མ་ར་ཛཱ་སེ་ན། ཞེས་རྐང་པ་དང་པོ་ལ་ཡོད་
པ་དེ་ཕྱི་མ་གསུམ་ལ་བཟླས་པས་ལན་གསུམ་བཟླས་པའོ། །
བཞི་པ་དེ་དག་ གི་དོན་བསྡུ་བ་ནི། དེ་ལྟར་ རྐང་པ་ ལན་ གཅིག་
དང་། ། གཉིས་དང་གསུམ་ཡང་བཟླས་པ་བསྟན། ། དེ་ལྟར་སྨོས་པས་སྔར་
བཤད་པའི་རྐང་པ་བཟླས་པ་རྣམས་ནི། རྐང་པ་ལན་གཅིག་བཟླས་པ་དང་།
ལན་གཉིས་བཟླས་པ་དང་། ལན་གསུམ་པར་ཡང་བཟླས་པ་སྟེ། དཔེར་
བརྗོད་གོང་དུ་བསྟན་པ་རྣམས་སོ། །
གཉིས་པ་ཚིགས་བཅད་བཟླས་པ་ལ། མཚན་ཉིད་དང་། དཔེར་
བརྗོད་གཉིས་ལས། མཚན་ཉིད་ནི། ཚིགས་བཅད་གཉིས་དང་ལྡན་པའི་
དོན། ། ཚིགས་བཅད་བཟླས་པ་ཡིན་ཏེ་དཔེར། ། ཚིགས་སུ་བཅད་པ་བློ་ཀ་
གཅིག་ལན་གཉིས་དང་ལྡན་པ་ལ་བརྗོད་བྱའི་དོན་ཐ་དད་དུ་ཡོད་པ་དེ་ནི།
ཚིགས་བཅད་བཟླས་པ་ཞེས་བྱ་བ་ཡིན་ཏེ། དཔེར་བརྗོད་ན་ཞེས་པའོ། །
དཔེར་བརྗོད་ལ། ཚིགས་བཅད་འདྲ་བ་གཉིས་ཀྱི་དང་པོ་ནི། ཟླུམ་ཞིང་རྒྱས་
པའི་ལག་པ་ཅན། ། གྲོགས་མིན་རབ་ཏུ་འཇོམས་བྱེད་པ། ། རྣམ་འདྲེན་ཁྱོད་
ཀྱིས་བསྟེན་པའི་ས། ། མི་མཚུངས་པ་འདི་འཇིགས་པ་མེད། ། ཤིན་ཏུ་ཟླུམ་
ཞིང་རྣམ་པར་རྒྱས་པའི་ལག་པའམ་དཔུང་པ་སྟོབས་དང་རྩལ་གྱིས་སྙེམས་པ་
ཅན། གྲོགས་མིན་པ་སྟེ་དགྲ་བོའི་སྡེ་མཐའ་དག་རབ་ཏུ་འཇོམས་པར་བྱེད་
པའི་མཐུ་དང་ལྡན་པ། རྣམ་འདྲེན་མིའི་རྒྱལ་པོ་ཁྱོད་ཀྱིས་བསྟེན་པར་བྱས་
པའི་ས་གཞིའི་དཔལ་མི་མཚུངས་པ་སྟེ་ཀུན་གྱི་དོ་ཟླ་བྲལ་བ་འདི་ནི་གང་ལ་ཡང་
འཇིགས་པ་མེད་དེ། མི་མཐུན་པའི་ཕྱོགས་གང་ཡང་མེད་པའི་ཕྱིར་རོ། །



386
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཞེས་པ་སྟེ། འདིའི་རྒྱ་དཔེར། བི་ནཱ་ཡ་ཀེ་ན་བྷ་བཏཱ། ། བྲིཏྟོ་པ་ཙི་ཏ་བཱ་ཧུ་ནཱ།
སཱ་མིཏྟོཎྷ་རི་ནཱཉབྷི་ཏཱ། ། པྲ་བྷི་ཡ་མ་རུ་མ་བྲི་ཏ། ། ཞེས་པ་ཡོད་དོ། །
ཚིགས་བཅད་འདྲ་བ་གཉིས་ཕྱི་མ་ནི། འདྲེན་པ་དག་དང་བྲལ་གྱུར་ཅིང་། །
ལག་པ་སྲེག་ཁང་ཉེ་གྱུར་པ། ། རང་གྲོགས་ཀྱིས་བཏང་དགྲ་ཡི་ནི། ། མཚུངས་
མེད་པ་འདི་མངོན་པར་བརྟེན། ། ཞེས་པ་སྟེ། ཀྱེ་རྒྱལ་པོ་ཆེན་པོ་གསོན་ཅིག
ཁྱོད་དགྲ་རྣམས་ནི་གཡུལ་དུ་ཤི་བ་ལས། རང་གི་འདྲེན་པ་དག་དང་བྲལ་བར་
གྱུར་ཅིང་། ལག་པ་དག་ཀྱང་སྲེག་རྫས་སློང་བ་ལ་སྲེག་ཁང་དུ་ཉེ་བར་གྱུར་པ་
དང་། རང་རང་གི་བརྩེ་ཞིང་དུང་བའི་གྲོགས་རྣམས་ཀྱིས་ཀྱང་བོར་ཏེ་བློས་
བཏང་ནས་དཔུང་གཉེན་ཀུན་དང་བྲལ་བར་གྱུར་མོད། འོན་ཀྱང་རྒྱལ་པོ་ཁྱོད་
ཀྱི་མཐུ་ལས་དགྲ་བོ་དེ་ཡིས་ནི་མཚུངས་པ་མེད་པའི་ས་མཐོ་རིས་ལྷའི་གནས་
འདི་མངོན་པར་བསྟེན་ནོ་ཞེས། གཡུལ་དུ་ཤི་བ་རྣམས་ལྷ་གནས་སུ་སྐྱེ་བར་
བརྗོད་པ་སྟེ། འདིའི་རྒྱུ་དཔེར་ཡང་སྔ་མ་ཇི་ལྟ་བུ་བཟླས་པ་ལ། དོན་ཐ་དད་
པ་གཉིས་སུ་བྱུང་བ་ན་ཚིགས་བཅད་བཟླས་པ་ཞེས་བྱའོ། །
གསུམ་པ་ཟུང་ལྡན་ཆེན་པོ་ལ། མཚན་ཉིད་རྩོད་སྤོང་དང་བཅས་ཏེ་
བཤད་པ་དང་། དཔེར་བརྗོད་གཉིས་ལས། མཚན་ཉིད་ནི། རྐང་བཞི་རྣམ་
པ་གཅིག་པ་གང་། ། ཟུང་ལྡན་ཆེན་པོར་བརྗོད་པ་ཡིན། ། དེ་ལའང་བཟླས་
པ་མཐོང་སྟེ་དཔེར། ། ཟུང་ལྡན་བྱ་བ་གཞན་ཡིན་ནོ། ། རྐང་བཞིའི་སྔ་ཕྱི་ཡི་
གེ་རྣམས་དང་གཟུགས་གཅིག་པ་ཅན་གང་ཡིན་པ་དེ་ནི་ཟུང་ལྡན་ཆེན་པོར་
བརྗོད་པ་ཡིན་ནོ། ། འོ་ན་ཟུང་ལྡན་ཆེན་པོ་དེ་ལ་ཡང་རྐང་པ་ལན་གསུམ་
བཟླས་པ་མཐོང་སྟེ། དེ་བས་ན་ལན་གསུམ་བཟླས་པའི་རྐང་པ་ལ་བསྐོར་བའི་
ཟུང་ལྡན་དང་ཁྱད་པར་ཅི་ཡོད་ཅེ་ན། ལན་གསུམ་བཟླས་པའི་ཆ་ནས་ཁྱེད་
འཁྲུལ་པ་བདེན་ཏེ། འདི་ལ་རྐང་པ་དང་པོ་ཕྱི་མ་གསུམ་ལ་བཟླས་པ་ཙམ་དུ་མ་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 387
ཟད། རྐང་པ་རེ་རེ་ལ་ཡང་ཟུང་ལྡན་གཟུགས་གཅིག་བར་མ་ཆད་པ་འབའ་
ཞིག་ལས་ཡི་གེ་གཞན་པ་གང་ཡང་མེད་པས་སྔ་མ་དང་མཚན་ཉིད་མི་འདྲ་བའི་
ཕྱིར། འདི་ནི་ཟུང་ལྡན་གྱི་བྱ་བ་གཞན་པ་ཡིན་ནོ། ། དཔེར་བརྗོད་ནི།
མཉམ་མེད་དཔལ་ལྡན་མཚུངས་མེད་མ། ། ཁེངས་ལྡན་ངལ་བ་དག་དང་
ནི། ། ཁེངས་པ་མཉམ་ལྡན་ཚུལ་མིན་དག ། དོར་བའི་ཚད་འདིས་འགྲོགས་
སུ་ཆུག ། ཅེས་པ་སྟེ། མཛེས་པའི་ཡོན་ཏན་མཉམ་པ་མེད་ཅིང་ལེགས་བྱས་
ཀྱི་དཔལ་ཕུན་སུམ་ཚོགས་པ་དང་ལྡན་པས་མཚུངས་པ་མེད་པ་ཞེས་བོད་ནས།
ཁེངས་པ་ ལྡན་མ་ ཁྱོད་ནི་འདོད་ པས་ གདུངས་ པའི་ ངལ་ བ་ དག་ དང་ནི།
མཛའ་བོ་ལ་མི་དུད་པའི་ཁེངས་པ་མཉམ་པ་ཉིད་དུ་ལྡན་ཏེ། གང་གི་ཚེ་མ་དུད་
པའི་ཁེངས་པ་ཡོད་པ་དེའི་ཚེ་འདོད་པའི་ངལ་བ་ཡང་ཡོད་པས་སོ། ། དེ་བས་
ན་མཛའ་བོ་ལ་མི་དུད་པའི་ཁེངས་པ་ཚུལ་མིན་གྱི་བྱ་བ་འདི་དག་ཡོངས་སུ་དོར་
བའི་སྤྱོད་ཚུལ་ཚད་དང་ལྡན་པ་འདིའི་སྒོ་ནས་རང་གི་མཛའ་བོ་འགྲོགས་སུ་ཆུག་
ཅིག འདིའི་རྒྱ་དཔེར། རྐང་པ་ཀུན་ལ། ས་མཱ་ན་ཡཱ་ས་མཱ་ན་ཡཱ། ཞེས་བར་
མ་ཆོད་ཀྱི་ཟུང་ལྡན་རྣམ་པ་གཅིག་པར་ཡོད་པས་ན་ཟུང་ལྡན་ཆེན་པོའོ། ། །
རྒྱས་བཤད་ལྔ་པ་འདྲེས་པའི་ཟུང་ལྡན་ནི། འཛིན་མ་འཛིན་མའི་
རྣམ་འཛིན་འཛིན་མ་སྤྱོད་རྣམས་ཀྱི། ། ལག་པ་རྣམ་གནོན་མི་དམན་འཕྲལ་ལ་
དགྲ་འཇོམས་པ། ། མྱུར་བ་དང་ལྡན་མཆོད་པའི་ཁུར་ནི་བརྟེན་པ་ཡིས། ། ས་
གཞི་དག་ནི་རིམ་པས་བསྲུང་བར་བཟོད་པ་ཡིན། ། འཛིན་མ་ནི་ས་གཞི་སྟེ་དེ་
འཛིན་མ་ནི་ལག་འགྲོ་ཀླུའི་རྒྱལ་པོ་ལྷག་མ་ཅན་ནོ། ། དེའི་རྣམ་པ་འཛིན་པའོ་
མདེ་དང་མཚུངས་པ་ནི་མིའི་བདག་པོ་ཁྱོད་ཁོ་ན་སྟེ། དེས་ནི་འཛིན་མ་ལ་
ལོངས་སྤྱོད་པའི་རྒྱལ་པོ་གཞན་རྣམས་ཀྱི་ལག་པ་རྣམ་པར་གནོན་པ་མི་དམན་
པས་འཕྲལ་ལ་དགྲ་བོའི་དཔུང་འཇོམས་པ་ལ་དུས་རིང་པོར་མི་ཐོགས་ཏེ་ཤིན་ཏུ་



--
-
388 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
མྱུར་བ་དང་ལྡན་པ་ཁྱོད་ལ་ཀུན་གྱིས་མཆོད་པའི་ཁུར་ཆེན་པོ་བསྟེན་པར་བྱས་
སོ། ། ཁྱད་པར་དེ་ཡིས་ས་གཞི་མཐའ་དག་པ་ནི་ལུགས་ལས་ཇི་ལྟར་བྱུང་བའི་
རིམ་པ་ཇི་ལྟ་བས་སྐྱོང་ཞིང་བསྲུང་བར་བཟོད་པ་ཡིན་ནོ། ། ཞེས་འདིའི་རྒྱ་
དཔེར། རྐང་པ་དང་པོ་ལ་དྷ་རཱ་དྷ་རཱ་ཞེས་མ་ཆོད་ཅིང་ཆོད་པའི་ཟུང་ལྡན་
དང་། དང་པོའི་མཐའ་དང་གཉིས་པའི་ཐོག་མ་ལ། བྷུ་ཛ་ཞེས་མཐའ་ཐོག་
སྦྱར་བ་དང་། གཉིས་པའི་བར་ན་མ་ཧཱི་ཞེས་ཆོད་པ་དང་། གཉིས་པའི་མཐའ་
དང་གསུམ་པའི་ཐོག་མ་ལ་ཀྲ་མཱ་ ཞེས་མཐའ་ཐོག་སྦྱར་བ་དང་། གསུམ་པའི་
བར་དུ་ས་ཧཱ་ཞེས་པ་ཆོད་པ་དང་། གསུམ་པའི་མཐའ་དང་བཞི་པའི་ཐོག་མ་ལ་
རཡོ་ཞེས་མཐའ་ཐོག་སྦྱར་བ་དང་། བཞི་པའི་བར་དུརླུ་ར་ ཞེས་ཆོད་པ་སྟེ།
ཟུང་ལྡན་རྣམ་པ་སྣ་ཚོགས་འདྲེས་པར་ཡོད་པས་ན་འདྲེས་པའི་ཟུང་ལྡན་ནོ། །
རྒྱས་བཤད་དྲུག་པ་བཟློག་པའི་ཟུང་ལྡན་ལ། མཚན་ཉིད་སྤྱིར་
བསྟན་པ་དང་། དཔེར་བརྗོད་སོ་སོར་བཤད་པ་གཉིས་ལས་མཚན་ཉིད་ནི།
རྐང་ཕྱེད་ཚིགས་བཅད་སྤྱོད་ཡུལ་ཅན། ། ལུགས་ལས་བཟློག་པས་བསྐོར་བ་
ནི། ། ཟུང་ལྡན་ལུགས་ལས་བཟློག་པའི་ཕྱིར། ། ལུགས་ལས་བཟློག་པ་ཞེས་
བྱར་བཤད། ། བཟློག་པའི་ཟུང་ལྡན་དེ་ལ་ཡང་། ། རྐང་པ་བཟློག་སྟེ་བཟླས་
པ་དང་། ། ཚིགས་བཅད་ ཕྱེད་བཟློག་སྟེ་བཟླས་པ་དང་། ཚིགས་བཅད་
རངས་པོའི་སྤྱོད་ཡུལ་ཅན་དེ། བློ་ཀ་གཅིག་ལུགས་ལས་བཟློག་པས་བསྐོར་བ་
དང་གསུམ་ནི། ། ཟུང་ལྡན་ལུགས་ལས་བཟློག་པའི་ཡི་གེ་བཟླས་པའི་ཕྱིར།
ལུགས་ལས་བཟློག་པའི་ཟུང་ལྡན་ཞེས་བྱ་བར་མཁས་པ་རྣམས་ཀྱིས་བཤད་
དོ། །
དཔེར་བརྗོད་སོ་སོར་བཤད་པ་ལ་གསུམ་གྱི་དང་པོ་རྐང་པ་བཟློག་པ་ནི།
གང་ལ་འབད་བྱས་ཕྲ་མོ་ཉིད། ། དེ་ནི་བདག་གིས་ཐོབ་མཛའ་བོ། ། རེ་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ།
389
འདོད་མེད་པས་བྱེད་མེད་ལྷ། ། བསྟོད་ནས་འོངས་ཁྱོད་འགྲོ་གྱུར་ཅིག ། ཀྱེ་
མཛའ་བོ་གང་ལ་སྔར་ཉིད་བདག་གིས་འོང་དུས་རེ་བའི་སེམས་ཀྱི་རྩེ་གཅིག་པས་
འབད་པ་དྲག་པོས་བསྒྲུབ་པར་བྱས་པ་ལས་ཤིན་ཏུ་རྫུད་པའི་ལུགས་ཀྱི་འདུ་བྱེད་
ཕྲམོ་བདག་གིས་ཐོབ་ཟིན་མོད། ད་ནི་མཛའ་བོ་ཁྱོད་ལ་ཁོ་མོ་རེ་འདོད་ཀྱི་
བསམ་པ་གང་ཡང་མེད་པས་ན། བྱེད་པ་མེད་པ་བེམ་པོའི་རང་བཞིན་ཅན་
དབང་ཕྱུག་ལ་སོགས་པའི་ལྷའི་སྣང་བརྙན་མཆོད་པ་དང་བསྟོད་པ་ལ་རིང་དུ་
ཐོགས་ནས་འོང་བ་ཁྱོད་རང་སླར་གང་དགའ་ཉིད་དུ་འགྲོ་བར་གྱུར་ཅིག ཅེས་
དུས་བཏབ་ལས་འདས་པའི་མཛའ་བོ་ལ་བུད་མེད་འགའ་ཞིག་གིས་ཁྲོ་བའི་ཚིག་
ཏུ་སྨྲས་པ་སྟེ། འདིའི་རྒྱ་དཔེར། རྐང་པ་དང་པོ་ལ། སཱ་ཡཱ་ཏཱ་ཀྲྀ་ཏཱ་ཡཱ་སཱ།
ཞེས་ཡོད་པ་ལུགས་ལས་བཟློག་སྟེ། རྐང་པ་གཉིས་པ་ལ། ཡཱ་མ་ཏཱ་ཤ་ཀྲྀ་ཤ་ཏཱ་
མཡཱ། ཞེས་བཀོད་ཅིང་། རྐང་པ་གསུམ་པ་ལ། རཱ་མ་ཎཱ་ར་ཀ་ཏཱ་ཏེཉ་ཏུ།
ཞེས་ཡོད་པ་དེ་ལུགས་ལས་བཟློག་སྟེ། རྐང་པ་བཞི་པ་ལ། སྟུ་ཏེ་ཏཱ་ཀ་ར་ཎ་མ་
རཱ། ཞེས་བཀོད་པས་ན། རྐང་པ་བཟློག་པའི་ཟུང་ལྡན་ནོ། །
གཉིས་པ་ཚིགས་བཅད་ཕྱེད་བཟློག་པ་ནི། ནཱ་ད་ལྡན་བདག་རང་གི་
བློ། ། མྱོས་མིན་འདོད་པ་འགའ་ཡང་མེད། ། དུལ་བ་འཇོམས་པའི་འདོད་པ་
ཡིས། ། རང་དབང་གདུང་བ་དག་ཀྱང་མེད། ། ཅེས་པའི་གཞུང་ལས། ནཱ་
དདེ་ཁོ་ན་ཉིད་ཀྱི་བྱེ་བྲག་ལ་འཇུག་པར་བཤད་པ་བཞིན། ནཱ་ད་སྟེ་དེ་ཁོ་ན་
ཉིད་རྟོགས་པ་དང་ལྡན་པའི་སྐྱེས་བུ་བདག་ནི། རང་གི་བློ་དུག་གསུམ་གྱི་མྱོས་
པམིན་པས། ཡུལ་ལ་སྲེད་པ་དང་འདོད་པ་འགའ་ཡང་མེད་ཅིང་། དཀའ་
ཐུབ་རྣམས་ཀྱི་དུལ་བ་འཇོམས་པར་བྱེད་པའི་ལྷ་མེ་ཏོག་གི་མཚོན་དང་ལྡན་པ་
དེ་ཡི་རང་དབང་དུ་བྱས་པ་ཆགས་པའི་གདུང་བ་དག་ཀྱང་བདག་ལ་མེད་དེ།
འདོད་ལྷའི་དབང་དུ་གྱུར་པ་མ་ཡིན་པས་སོ། ། ཞེས་འདིའི་རྒྱ་དཔེར།



390
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཚིགས་བཅད་ཕྱེད་སྔ་མ་ལ། ནཱ་དི་ནོཉ་མ་ད་ནཱ་དྷི་སྭཱ། ན་མེ་ཀ་ཙ་ན་ཀཱ་མི་ཏཱ།
ཞེས་ཡོད་པ་ལུགས་ལས་བཟློག་སྟེ། ཕྱེད་ཕྱི་མ་ལ། ཏཱ་མི་ཀཱ་ན་ཙ་ཀ་མེ་ན། སྭཱ་
དྷཱིནཱ་ད་མ་ནོ་དི་ནཱ་ཞེས་བཀོད་པས་ན། ཚིགས་བཅད་ཕྱེད་བཟློག་པའི་ཟུང་
ལྡན་ནོ། །
གསུམ་པ་ཚིགས་བཅད་རངས་པོ་བཟློག་པ་ནི། ཡིད་འགྲོ་བདུད་སྐྱོང་
ལྕག་མི་དམན། ། གང་ཞིག་དབང་གྱུར་སྐྱེ་བོ་འཇོམས། ། གང་ལ་བདག་སོང་
སྐྱེ་བོ་བརྒྱའི། ། དབང་གྱུར་དེ་ལ་བྱོན་ཞེས་སྨྲས། ། ཀུན་གྱི་ཡིད་དུ་འོང་བས་
ཡིད་འགྲོ་དང་། རྟག་ཏུ་བདུད་འདོད་ལྷས་སྐྱོང་བས་ན་བདུད་སྐྱོང་དང་། །
གཞན་ཡིད་བསྐུལ་བའི་ནུས་པ་དྲག་པོ་དང་ལྡན་པས་ལྕག་མི་དམན་དང་། སྐྱེ་
བོ་མཐའ་དག་མཛེས་པའི་ཁྱད་པར་གང་ཞིག་དེའི་དབང་དུ་གྱུར་ཞིང་སེམས་ཀྱི་
བརྟན་པར་འཕྲོག་པས་ན་སྐྱེ་བོ་འཇོམས་པ་སྟེ། ཁྱད་ཆོས་དེ་དག་དང་ལྡན་
པའི་མཛེས་མ་གང་ལ་བདག་ཡིད་མངོན་པར་སོང་བས། སྐྱེ་བོ་བརྒྱའི་དབང་
དུ་གྱུར་མ་སྟེ་ཆགས་ལྡན་གྱི་སྐྱེ་བོ་མང་པོའི་དོན་དུ་གཉེར་བྱའི་ཡུལ་དེ་ལ་བདག་
གིས་བྱོན་ཅིག་ཅེས་སྨྲས་པ་སྟེ། ཚིགས་སུ་བཅད་པ་འདིའི་རྒྱ་དཔེར། ཡཱ་ན་མཱ་
ན་ཡ་མཱ་རཱ་པི། ཀ་ཤོ་ནཱ་ན་ཛ་ན་ས་ནཱ། ཡཱ་མུ་དཱ་ར་ཤ་ར་དྷཱ་ན། མཱ་ཡ་མཱ་ཡ་མ་
ནཱདི་སཱ། ཞེས་བྱུང་བ་ལུགས་ལས་བཟློག་པ་ལ་ཚིགས་བཅད་འོག་མ་གྲུབ་སྟེ།
སྟོན་འདི་ཡིས་ནི་གཟིར་གྱུར་ཅིང་། ། བསྟེན་མི་ཤེས་པ་དེ་ཡིས་ནི། ། ཉིན་
མོའི་ནད་དག་མ་ཐོབ་མིན། ། མྱ་ངན་བྲལ་སླད་ཁེངས་མ་བྱེད། ། སྟོན་དུས་
ཀྱི་ནམ་མཁའ་ཤིན་ཏུ་དྭངས་པ་ལ་ཤར་པའི་ཉི་མའི་འོད་ཟེར་འདི་ཡིས་ནི་
གཟིར་བར་གྱུར་ཅིང་། ཉི་མས་གདུང་བའི་སར་སྡོད་པ་སོགས་བསྟེན་པ་མི་
ཤེས་པའི་ནད་ཚ་ཞིང་རྩུབ་པ་དག་མ་ཐོབ་པ་མིན་ཏེ་ཐོབ་པར་གྱུར་མོད། ཅེས་
རྐང་པ་གོང་མ་གསུམ་པོ་འདི་བསྡུས་བརྗོད་དུ་བྱས་ཏེ་གོ་བྱ་ནི། སྟོན་དུས་དང་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 391
འདྲ་བའི་འདོད་པ་སྨིན་ཏེ་དར་ལ་བབས་པ་འདིས་ གཟིར་བར་གྱུར་ཅིང་།
སེམས་ཀྱི་བརྟན་པ་མི་ཤེས་པའི་མཛེས་མ་དེ་ཡིས་ནི། ཚ་ཞིང་རྩུབ་པ་ཉི་མ་དང་
འདྲ་བའི་འདོད་པ་མི་ཟད་པའི་རིམས་ནད་དྲག་པོ་དག་མ་ཐོབ་པ་མིན་ཏེ་ཐོབ་
པར་གྱུར་མོད། དེས་ན་དགའམ་ཉིད་ཁྱོ་དང་བྲལ་བའི་མྱ་ངན་གྱི་གདུང་བ་དེ་
དང་བྲལ་བའི་སླད་དུ་མཛའ་བོ་ཁྱོད་སེམས་ཁེངས་པར་མ་བྱེད་ཅིག ཅེས་
ཚིགས་སུ་བཅད་པ་འདིའི་རྒྱ་དཔེར། སཱ་དི་ནཱ་མ་ཡ་མཱ་ཡཱ་ནཱ་བྷི་ཏཱ་ཤ་ར་ད་མུ་ཡཱ།
ནཱ་སཱ་ནཱ་ཛ་ན་ནཱ་ཤོ་ཀ་བི་རཱ་མཱ་ཡ་ནཱ་མ་ཡཱ། ཞེས་ཚིགས་བཅད་སྔ་མ་ལུགས་སུ་
བཟློག་སྟེ། བཟླས་པས་ན་ཚིགས་བཅད་རངས་པོ་བཟློག་པའི་ཟུང་ལྡན་ནོ། །
གཉིས་པ་བྱ་དཀའ་བའི་ཁྱད་པར་གཞན་བསྟན་པ་ལ་གཉིས།
བ་ལང་གཅིན་གྱི་བྱ་དཀའ་དང་འཁོར་བའི་བྱ་དཀའོ། ། །
བ་ལང་གཅིན་ལ་མཚན་ཉིད་དང། དཔེར་བརྗོད་གཉིས། མཚན་
ཉིད་ནི། གལ་ཏེ་ཕྱེད་ཀྱི་ཡི་གེ་རྣམས། ། གཅིག་གིས་བར་ཆོད་གཟུགས་
གཅིག་ཉིད། ། དེ་ནི་བྱ་དཀའི་དེ་ཉིད་རིགས། ། བ་ལང་གཅིན་ཞེས་སྨྲས་ཏེ་
དཔེར། ། གལ་ཏེ་ཚིགས་བཅད་དུམ་བུ་གཉིས་སུ་བྱས་ཏེ་ཕྱེད་ཕན་ཚུན་དུ་
བསྒྲིགས་པའི་ཡི་གེ་རྣམས་སྟེང་དང་འོག་ཏུ་ཡི་གེ་གཅིག་གམ་རེ་རེས་བར་དུ་
ཆོད་ཅིང་། སྟེང་མ་དཀྱུས་སུ་བཀླག་པ་དང་འོག་ནས་སྟེང་དུ་འཕར་བའི་
འཁྱོག་འགྲོས་གཟུགས་གཅིག་ལ། འོག་མ་དཀྱུས་སུ་བཀླག་པ་དང་སྟེང་ནས་
འོག་ཏུ་བབས་པའི་འཁྱོག་འགྲོས་གཟུགས་གཅིག་ཉིད་དུ་གནས་པ་དེ་ནི་བྱ་
དཀའ་བའི་དེ་ཉིད་དམ་གནས་སུ་རིགས་པའི་མཁས་པ་རྣམས་ཀྱིས་བ་ལང་
གཅིན་ཞེས་བྱ་བར་སྨྲས་ཏེ། དེའི་རྒྱུ་མཚན་ཡང་བ་ལང་གི་འགྲོས་དང་ལྷན་དུ་
གཅིན་བཏང་བའི་ཆུ་རིགས་ལ་དཔེར་བྱས་པའོ། །
དཔེར་བརྗོད་ནི། ཆང་འདྲེའི་མིག་ལྡན་ཟུར་མིག་གི། ། མཚོན་གྱིས་
་



392 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འདོད་པ་འདི་རྒྱལ་ཏེ། ། གལ་ཏེ་བདག་ཀྱང་སྡིག་ཟད་ན། ། འདོད་པ་ལ་ནི་
ཐལམོ་སྦྱོར། ། ཆང་གིས་མྱོས་པ་འདྲ་བ་ཟིམ་བུར་བལྟ་བའི་མིག་ལྡན་བུད་
མེད་མཛེས་མ་རྣམས་ཀྱི་ཟུར་མིག་གི་མཚོན་གྱིས། འདོད་པའི་ལྷ་འདི་ཁམས་
གསུམ་ལས་རྒྱལ་བར་གྱུར་ཏེ་འགྲོ་བ་ཐམས་ཅད་དབང་དུ་བྱས་མོད་ཀྱི། གལ་
ཏེ་བདག་ཀྱང་རང་འདོད་ཀྱི་ཡུལ་ཐོབ་ཏུ་རེ་བའི་མཛེས་མ་ཁེངས་ལྡན་མི་འདུད་
པ་དེ་ལ་ཡང་འདོད་པའི་མཚོན་བསྣུན་ཏེ་ཁེངས་པ་ཞི་ཞིང་བདག་གི་རང་དབང་ །
དུ་ཐོབ་ཏེ་བདག་སེམས་ཉོན་མོངས་པ་འདོད་ཆགས་ཀྱི་སྡིག་པ་དེ་ཉིད་ཟད་པར་
གྱུར་ན། འདོད་པའི་ལྷ་ཁྱོད་ལ་བདག་ནི་བཀའ་དྲིན་དུ་ཤེས་པས་གུས་པའི་
ཐལ་མོ་སྦྱོར་ཞིང་འདུད་པར་བྱེད་དོ། ། ཞེས་པ་སྟེ། འདིའི་རྒྱ་དཔེར། མ་ད་
ནོ་མ་དི་རཱཀྵི་ཎཱི་མ་བྷངྒ་ལྷོ་ཛ་ཡེ་དོ་ཡཾ། མ་དེ་ནོ་ཡ་དི་ཏདྨ་ ཎ་མ་ནཱངྒཱ་ཡཉྫ་ལི་ད་
དྷེ། འདི་ཉིད་རྟོགས་སླ་བའི་ཆེད་དུ་འཁོར་ལོར་བཀོད་པ་ནི་རེའུ་མིག་འདི་
ཡིན་ནོ། །
༈ འདིའི་ཀློག་ཚུལ་སྟེང་མ་དཀྱུས་དང་འོག་ནས་སྟེང་དུ་འཕར་བའི་
འཁྱོག་འགྲོས་དང་། དེ་བཞིན་དུ་འོག་མ་དང་སྟེང་ནས་འབབ་པའི་
འཁྱོག་འགྲོས་སུ་སྒྲ་ཚིག་གཅིག་ཏུ་འབབ་སྟེ་བ་གླང་གཅིན་ནོ། །
-
-
R T
མ| ད། ནོ ། ཡི
དི
། ཏཱ། ཀཱི། ཎཱ།
]]
[
CTC[
|_R ]
g | 5 [
༦kfc][=]
Relre
C[ u/ |
| g [
3
&t
C[
| 66
གgi [24
| Mis
3
r
/



སྙན་གཞུང་གི་ལེའུ་གསུམ་པ་སྒྲའི་རྒྱུན་གྱི་རྒྱ་ཆེར་འགྲེལ་པ།
393
༈ བོད་ལའང་དཔེར་བརྗོད་པར་དབྱངས་ཅན་
ལྷ་མོ་ལ་བསྟོད་པ་འཁོར་ལོར་བཀོད་པ་འདིས་ཤེས་པར་བྱའོ། ། །
Fr[
| དབྱངས | ལྷ ། མོ | བློ | ཡི ། གཏེར་
སྒྲ། ལྡན། ལྷ། ཁྱོད | བློ | མཆོག | གཏེར་
| མི | འཇིགས | སྤོབས པའི ། མཆོག། སྩོལ | མཛོད |
| མི | ཐུབ | སྤོབས | པའི། མཆོག། གྲུབ། མཛོད།
གཉིས་པ་འཁོར་བའི་བྱ་དཀའ་ལ། ཕྱེད་འཁོར་དང་། ཀུན་འཁོར་
གཉིས་ལས། མཚན་ཉིད་ཐུན་མོང་དུ་བཤད་པ་དང་། དཔེར་བརྗོད་སོ་སོར་
བསྟན་པའོ། ། མཚན་ཉིད་ནི། གལ་ཏེ་ཚིགས་བཅད་ཕྱེད་འཁོར་ན། ། ཕྱེད་
དུ་འཁོར་བ་ཞེས་པར་བརྗོད། ། གལ་ཏེ་ཀུན་ཏུ་འཁོར་བ་ན། ། ཀུན་ཏུ་
བཟང་པོ་ཞེས་པར་འདོད། ། གལ་ཏེ་ཚིགས་སུ་བཅད་པ་བློ་ཀ་གཅིག་སྟེང་དུ་
རྐང་པ་རེ་རེ་བརྩེགས་མར་བྲིས་ལ། དེ་ཕྱེད་དུ་བགོས་ནས་ཕྱེད་སྔ་མ་དང་པོ་
དཀྱུས་སུ་བཀླག་པ་དང་། དང་པོ་ནས་འོག་ཏུ་བཀླག་པ་འདྲ་ཞིང་། དེ་བཞིན་
དུ་གཉིས་པ་དཀྱུས་དང་གཉིས་པ་ནས་འོག་ཏུ་འང་འདྲ་ལ། དེ་བཞིན་དུ་
གསུམ་པ་དང་བཞི་པའང་དཀྱུས་དང་འོག་ཏུ་རིམ་པར་འདྲའོ། ། ཕྱེད་ཕྱི་མའི་
སྟེང་མ་མཐའ་ནས་ལུགས་བཟློག་ནི་བཀླག་པ་དང་། མཐའ་ནས་འོག་ཏུ་
བཀླག་པ་འདྲ་ཞིང་། དེ་བཞིན་དུ་རྐང་པ་ལྷག་མ་སུམ་ཅུ་ལ་ཡང་རིམ་པར་གོང་
བཞིན་ཤེས་པར་བྱའོ། ། དེ་ལྟར་ཚིགས་བཅད་ཕྱེད་དཀྱུས་དང་འོག་ཏུ་འཁོར་
ཞིང་། ཕྱེད་ལུགས་བཟློག་དང་འོག་ཏུ་འཁོར་བས་ན་ ཕྱེད་འཁོར་བའི་བྱ་
དཀའ་ཞེས་པར་སྔོན་གྱི་མཁས་པ་རྣམས་ཀྱིས་ བརྗོད་དོ། ། ཡང་གལ་ཏེ་
ཀུན་ཏུ་འཁོར་བ་སྟེ། ཚིགས་སུ་བཅད་པ་གཅིག་སྟེང་འོག་ཏུ་རྐང་པ་བརྩེགས་



394
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
མར་བྲིས་ལ། དེ་ཕྱེད་དུ་བགོས་ནས། ཕྱེད་སྔ་མ་དང་པོ་ནས་རིམ་བཞིན་
དཀྱུས་དང་འོག་ཏུ་བཀླག་པ་འདྲ་ཞིང་། ཕྱེད་ཕྱི་མ་རིམ་པར་མཐའ་ནས་
ལུགས་བཟློག་དང་མཐའ་ནས་འོག་ཏུ་བཀླག་པ་འདྲ་བ་སོགས། ཕྱེད་འཁོར་
དང་མཚན་ཉིད་སྤྱིར་མཚུངས་པ་ལ། མི་འདྲ་བའི་ཁྱད་ཆོས་ཕྱེད་སྔ་མ་དཀྱུས་
སུ་བཀླག་པ་དང་། ཕྱེད་ཕྱི་མ་ལུགས་བཟློག་ཏུ་བཀླག་པ་འདྲ་ཞིང་། སྔ་མའི་
དང་པོ་ནས་རིམ་བཞིན་འོག་ཏུ་བཀླག་པ་དང་། ཕྱི་མའི་མཐའ་ནས་རིམ་
བཞིན་འོག་ཏུ་བཀླག་པ་ཡང་འདྲ་བ་ལ། ཁྱད་པར་དཔེར་བརྗོད་ཚིགས་བཅད་
རྐང་པ་ཡི་གེ་བརྒྱད་པ་རྗེས་བསྔགས་ཀྱི་ནང་མཚན་ཀློག་ཕྲེང་གི་སྡེབ་སྦྱོར་ཡོད་
པ་འདི་ལ། རྐང་པ་རེ་རེ་བཞིན་ལུགས་འབྱུང་དུ་ཀློག་པ་དང་ལུགས་བཟློག་ཏུ་
ཀློག་པ་འཁོར་ཚུལ་འདྲ་ཞིང་། དེ་བཞིན་ཕྲེད་དུ་ལུགས་འབྱུང་ལུགས་བཟློག་
རུང་ཀྱང་ས་རེ་དང་། སྟེང་འོག་ཏུ་ཁུགས་པ་རེ་ཀློག་པ་འདྲ་བ་སོགས། མདོར་
ན་ལུགས་འབྱུང་ལུགས་བཟློག་སྟེང་འོག་ཀུན་ཏུ་ཐོགས་པ་མེད་པ་འཁོར་བ་འདི་
ལྟ་བུ་ནི་ཀུན་ཏུ་བཟང་པོ་ཞེས་བྱ་བའི་འཁོར་ལོ་བྱ་དཀའ་བར་མཁས་པའི་སྐྱེས་
བུ་རྣམས་འདོད་དོ། ། ཞེས་པའོ། །
གཉིས་པ་དཔེར་བརྗོད་སོ་སོར་བསྟན་པ་ལ། ཕྱེད་འཁོར་གྱི་དཔེར་
བརྗོད་ནི། མ་དུད་ཡིད་འབྱུང་ཁྱོད་དར་ཕྱིར། ། སྡེ་ནི་ཁེངས་ལྡན་མ་ཡིན་
མིན། ། ཡང་ན་འཇིགས་ལས་དཔག་མེད་ན། ། བདག་ཅག་སྡིག་པའི་རང་
བཞིན་ནོ། ། ཀྱེ་སུ་ལ་ཡང་མ་དུད་པའི་ང་རྒྱལ་ཅན་ཡིད་ལས་འབྱུང་བ་སྟེ་
འདོད་པའི་ལྷ་ཞེས་བོད་ནས། ཁྱོད་དར་ཞིང་འགྲོ་བ་ལས་རྒྱལ་བའི་ཕྱིར།
དཔུང་གི་སྡེའི་ཁྱད་པར་ནི་བུད་མེད་ཁེངས་ལྡན་མ་ལང་ཚོ་མའི་ཚོགས་རྣམས་
མིན་པ་སྟེ་ངེས་པར་ཡིན་ལ། ཡང་ན་ནི་འདོད་ལྷ་ཁྱོད་ཀྱིས་འཁོར་བའི་
འཇིགས་པ་ཆེན་པོ་ལས་དཔག་ཏུ་མེད་པ་ཞིག་བསྒྲུབས་པའི་སྟོབས་ཀྱིས་ནི།



[= | 5 | 6 | #G
[
| c6c | rs |
me | 3 | <|
| bz| 6 | 6 | 6
395
བྷ་ཡཱ་ད་མེ་ཡཱ་མཱ་མཱ་བཱ་ཝ་ཡ་མེ་ནོ་
བྷ་
སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ།
སྲེད་ལྡན་གྱི་སྐྱེ་བོ་བདག་ཀྱང་སྡིག་པའི་རང་བཞིན་འདོད་པ་དྲག་པོས་གཟིར་
བའི་ཕྱིར་ཉོན་མོངས་པའི་ནད་ཅན་གྱུར་པ་ཡིན་ནོ། ། ཞེས་འདིའི་རྒྱ་དཔེར།
མཡཱ་ན་ཏ། ཞེས་ཡོད་པ་རྣམ་པ་གསལ་བྱེད་ཀྱི་འཁོར་ལོར་བཀོད་པའི་རེའུ་
|
ནོ
མ་ནོ་བྷ་ཝ་ཏཱ་བཱ་ནཱི་ཀཾ་ནོ་ད་ཡཱ་ཡ་ན་མཱ་ནཱ་ནཱི།
|
མ
མིག་འདིའོ། །
6 | 6 | * |ལ།
| cr| 6 | ge [t6



396
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
-
--
༈ ཕྱེད་སྔ་མ་རིམ་པར་དཀྱུས་སུ་བཀླག་པ་དང་ཐུར་དུ་བཀླག་པ་འདྲ་ཞིང་།
དེ་བཞིན་དུ་ཕྱེད་ཕྱི་མ་འདི་མཐའ་ནས་རིམ་གྱིས་ལུགས་བཟློག་ཏུ་བཀླག་པ་
དང་མཐའ་ནས་རིམ་གྱིས་ཐུར་དུ་བཀླག་པ་འདྲའོ། ། ཕྱེད་འཁོར་འདིའི་རྐང་
པ་བསྒྲིག་ལུགས་ཀྱང་ཕྱེད་སྔ་མ་ལས་དང་ཕྱེད་ཕྱི་མ་ལུགས་ལས་བཟློག་པ་
བསྒྲིགས་ཏེ་བཀླག་དགོས་པ་སྟེ་ཕྱེད་འཁོར་གྱི་མཚན་ཉིད་བཀླག་ཐབས་སོ། །
བོད་ལའང་དེ་ཉིད་དཔེར་བརྗོད་པ་རྗེ་བཙུན་འཇམ་དབྱངས་ལ་བསྟོད་པ་རྣམ་
གསལ་གྱི་འཁོར་ལོར་བཀོད་པ་འདི་བཞིན་དུ་ཤེས་པར་བྱའོ། །
འཕགས། མཆོག། འཇམ། དཔལ་
མཆོག
དབྱངས
ཆོས
ཟབ་
འཇམ་
དབྱངས་
ཚིག
བདག
དཔལ།
ཟབ
བང་ག
གཏེར
|
མཆོག
།
རབ
|
ཤེས
།
རབ་
ལྡན
མཁས|
གསུང་
གྲོལ
སྙན་
གསུང|
།
མཆོག་
གཏེར་
རྒྱལ།
མཁས་
ལྡན་
-
-
--
༈ ཀུན་འཁོར་གྱི་དཔེར་བརྗོད་ནི། ཟླ་དང་ནད་རིང་ཅིས་མིན་གང་། །
དགའ་མ་བདུད་ཀྱི་རྒྱུར་མ་ལྷུང་། ། བགྲོད་བཟློག་སྒྲ་མེད་དཔལ་མེད་མ། །
སྟོབས་ལྡན་སྒྱུ་གནས་འཆི་སླད་དུའོ། ། མཛེས་མ་གང་ཞིག་ཟླ་བ་ཤར་བ་དང་
འདོད་པའི་ནད་དྲག་ཅིང་ཡུན་རིང་བས་ཤིན་ཏུ་གདུང་བ་དག་ཅིས་མིན་ཏེ་ཡིན་
པ་ལ། གང་ཡང་བདག་གི་དགའ་མ་འདི་ཚུལ་དེ་ལྟར་དུ་མི་འགྱུར་པ་ནི་ཅི་ཞིག་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ།
397 །
-
-
སྙམ་ན། འདི་ནི་འགྲོ་བ་མཐའ་དག་རང་དབང་མེད་དུ་ལྷུང་ཞིང་འཆིང་བའི་
བདུད་འདོད་པའི་ལྷ་ཉིད་ཀྱི་རྒྱུར་མ་ལྷུང་བ་ཞིག་ཡིན་པར་ངེས་ཏེ། བགྲོད་པ་
དེ་འཁྲིག་པའི་བྱ་བ་བཟློག་པ་དང་། ཆགས་པའི་གཏམ་གྱི་སྒྲ་ཙམ་ཡང་མེད་
ཅིང་། རྩེ་དགའི་ལོངས་སྤྱོད་ཀྱི་དཔལ་མེད་མ། རྟག་ཏུ་ཁེངས་པའི་བསམ་པ་
སྟོབས་དང་ལྡན་ཞིང་དུས་བཏབ་བསླུ་བའི་གཡོ་སྒྱུའི་ངང་ཚུལ་ལ་གནས་པའི་
བུད་མེད་འདི་ནི། སྲེད་ལྡན་བདག་ཅག་འདོད་པས་རབ་ཏུ་གཟིར་བས་འཆི་
བའི་སླད་དུ་ཉེ་བར་འོང་བའོ། ། ཞེས་འདིའི་རྒྱ་དཔེར། སཱ་མཱ་ཡཱ་མཱ་མཱ་ཡཱ་མཱ་
སཱམཱ་རཱ་ནཱཡཱ་ཡཱ་ནཱ་རཱ་མཱ། ཡཱ་ནཱ་བཱ་རཱ་རཱ་བཱ་ནཱ་ཡཱ་མཱ་ཡཱ་རཱ་མཱ་མཱ་ཡཱ་རཱ་མཱ། །
ཞེས་གསལ་བྱེད་ཀྱི་འཁོར་ལོར་བཀོད་པ་འདིའོ། །
མ
ge [
ཙc[ 3g ] ཙc
oc | Kc| be| 30 |
ĐA | | 9 |
|
ཡཱ
|
，ནཱ
།
རཱ
| 29
།
，
སཱ
མཱ
6
ཚཙ| ge [ kc] ཙ
| 9 | 2
rs ] 3c
མཱ་ཡཱ
།
རཱ
，
མཱ
|



398
ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
༈ ཕྱེད་སྔ་མ་འདི་རིམ་པར་དཀྱུས་སུ་བཀླག་པ་དང་། རིམ་པར་ཐུར་དུ་བཀླག་
པ་འདྲ་ཞིང་། དེ་དང་ཕྱི་མ་ཕྱི་མ་འདི་ལུགས་བཟློག་ཏུ་བཀླག་ པ་འདྲ་ སྟེ།
ཀུན་འཁོར་གྱི་མཚན་ཉིད་དང་ཀློག་ཐབས་སོ། ། དེ་བཞིན་དུ་བོད་ལ་ཡང་
དཔེར་བརྗོད་པ་རྒྱལ་བའི་བདག་པོ་ལ་བསྟོད་པ་རྣམ་གསལ་གྱི་འཁོར་ལོར་
བཀོད་པ་འདིས་གཞན་དག་ཀྱང་མཚོན་ཞིང་ཤེས་པར་བྱའོ། །
སྟོན་
རྒྱལ | ཁྱོད
མཆོག
མཆོག
མཁས་
ཁྱོད
རྒྱལ
མཁས་
མཆོག །
རྒྱལ
རྒྱལ་
རྒྱལ
མཆོག
མཁས་
ཁྱོད་
རྒྱལ
མཆོག
མཁས་
མཆོག
།
ཁྱོད
དོན་གསུམ་པ་དབྱངས་སོགས་ཡི་གེ་ངེས་པའི་བྱ་དཀའ་བཤད་
པ་ལ། མཚན་ཉིད་སྤྱིར་བསྟན་པ་དང་། དཔེར་བརྗོད་སོ་སོར་བཤད་པ།
དོན་བསྡུ་བའོ། ། མཚན་ཉིད་ནི། དབྱངས་དང་གནས་དང་ཡི་གེ་རྣམས། །
ངེས་པ་གང་འདི་བྱ་དཀའ་ལ། ། བཞི་ལ་སོགས་པ་རབ་བསྟན་འདི། ། གཞན་
ནི་བྱ་སླ་དག་ཏུ་འདོད། ། དབྱངས་ནི། ཀ་ལཱ་པ་ལས། བཅུ་བཞི་རྣམས་
དབྱངས་སོ། ། ཞེས་བཤད་པ་ལྟར། ཨ་ཨཱ་ལ་སོགས་པ་དབྱངས་ངེས་པ་དང་།



སྙན་གཞུང་གི་ལེའུ་གསུམ་པ་སྒྲའི་རྒྱུན་གྱི་རྒྱ་ཆེར་འགྲེལ་པ།
399
གནས་ནི་ཙནྡྲ་པའི་ཡི་གེའི་མདོར། ཨ་ཀུ་ཧ་རྐ་རྣམ་པར་བཅད་པ་རྣམས་ཀྱིས་
མགྲིན་པའོ། ། རྀ་ཊུ་ར་ཥ་རྣམས་ཀྱིས་སྤྱི་བོའོ། ། ལྀ་ཏུ་ལ་ས་རྣམས་ཀྱིས་སོ་
འོ། ། ཨི་ཙུ་ཡ་ཤ་རྣམས་ཀྱིས་རྐན་ནོ། ། ཨུ་པུ་ཝ་པི་མཆུ་དང། ཉེ་བ་ཅན་
རྣམས་ཀྱི་མཆུའོ། ། ཞེས་བཤད་པ་ལྟར་སྐྱེ་གནས་ངེས་པ་དང་། ཡི་གེ་ནི།
ཀ་ལཱ་པ་ལས། ཀ་ལ་སོགས་པ་རྣམས་གསལ་བྱེད་དོ། ། ཞེས་བཤད་པ་ལྟར།
ཀ་ཁ་ག་གྷ་ལ་སོགས་ཡི་གེ་རྣམས་ངེས་པ་ཅན་གང་ཡིན་པ་འདི་བྱ་དཀའ་ཡིན་ལ།
དེ་ཡང་དབྱངས་གནས་ཡི་གེ་གསུམ་པོ་དེ་བཞིར་ངེས་པ་དང་། ལ་སོགས་ཀྱི་
སྒྲས་གསུམ་དང་གཉིས་དང་གཅིག་ངེས་པར་བསྟན་པ་འདི་རྣམས་བྱ་དཀའ་བ་
སྟེ། དེ་ལས་གཞན་པ་དབྱངས་དང་གནས་དང་ཡི་གེ་རྣམས་ལྔ་ལ་སོགས་པའི་
ངེས་པ་ནི་བྱ་སླ་བ་དག་ཏུ་འདོད་དོ། ། །
གཉིས་པ་དཔེར་བརྗོད་སོ་སོར་བཤད་པ་ལ་གསུམ། དབྱངས་ངེས་པ།
གནས་ངེས་པ། ཡི་གེ་ངེས་པའོ། ། དང་པོ་དབྱངས་ངེས་པ་ལ། བཞིར་ངེས་
པ། གསུམ་དུ་ངེས་པ། གཉིས་སུ་ངེས་པ། གཅིག་ཏུ་ངེས་པའོ། །
བཞིར་ངེས་པ་ནི། རིག་བྱེད་རྣམས་མཐར་ཚིག་སྨྲས་པའི། ། གླུ་དང་
དགའ་ བ་ ཡམས་ ནད་ འཇིགས། ། ལོངས་ སྤྱོད་ ནད་ དང་ དགའ་ དང་
རྨོངས། ། དགེ་བའི་ཡུལ་དུ་སེམས་འདོད་ཟུང། ། རིག་བྱེད་རྣམས་ཀྱི་བརྟུལ་
ཞུགས་རྫོགས་པའི་མཐར་ཚིག་ལྔ་པ་དང་བར་མའི་དབྱངས་ཀྱིས་བླངས་པའམ་
སྨྲས་པའི་གླུ་རྣ་བར་ཤིན་ཏུ་སྙན་ཞིང་འཇེབས་པ་དག་དང་། གནས་སྐབས་ཀྱི་
འདོད་བྱ་གསར་དུ་རྙེད་པ་ལ་སོགས་པའི་དགའ་བ་རྣམས་ནི། ཡམས་ནད་
དང་འཇིགས་སྐྲག་བསྐྱེད་པའི་རྒྱུ་ལྟར་ཤེས་དགོས་ཏེ། ཅི་ཞེ་ན། དབང་པོའི་
སྤྱོད་ཡུལ་གྱི་ལོངས་སྤྱོད་རྣམས་འཕྲལ་དུ་བདེ་བ་ལྟར་སྣང་ཡང་། མི་བདེ་བ་སྣ་
ཚོགས་སྐྱེད་པའི་ཕྱིར་ནད་དང་མཚུངས་པར་སྤང་བྱ་ཡིན་པ་ལ། དེ་ལྟར་མི་



400
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཤེས་པས་དགའ་བར་འཛིན་པ་དང་རྨོངས་པའི་བློ་ཕྱིན་ཅི་ལོག་སྐྱེས་ཏེ་འཁོར་
བར་འཁྱམས་པ་ཡིན་མོད། ད་ནི་དུས་གཏན་གྱི་དགེ་བའི་ཡུལ་དུ་གྱུར་པ་ཐར་
པ་དོན་གཉེར་གྱི་སེམས་འདོད་རྩེ་གཅིག་པ་ཟུང་ཞིག ཅེས་འདིའི་རྒྱུ་དཔེར།
ཨཱ་སྣ་ ཡཱ་ནཱ་ནཱ་མཱ་ཧཱ་ཙྪཱ། བཱ་གཱི་ཏཱི་གི་ ཏཱི་བྷིཏཱི པྲ་ཏཱི། བྷོ་གོ་རོ་གོ་མོ་དོ་མོ་
ཧོ། ། དྷེ་ཡེ་དྷེ་ཙྪིདེ་ཤེཀེ་མེ། ཞེས་རྐང་པ་དང་པོ་དབྱངས་ཨཱ་དང་། གཉིས་
པ་ལ་ཨཱི་དང་། གསུམ་པ་ཨོ་དང་། བཞི་པ་ལ་ཨེ་འབའ་ཞིག་ཏུ་ངེས་པས།
དབྱངས་ཀྱི་རྣམ་པ་མི་འདྲ་བ་བཞིར་ངེས་པ་འདི་ལྟ་བུ་ནི་དབྱངས་བཞིར་ངེས་
པའི་བྱ་དཀའ་ཞེས་བྱའོ། ། གོང་དུ་ཊཱིཀ་མཛད་སྔ་མ་འགས། རིག་བྱེད་
རྣམས་ཀྱི་མཐའ་ན་ཡོད་པའི་ཚིག་འཁོར་ཉན་པས་སྨྲས་པ་གླུ་སྒེག་པའི་ཚིག་
གདངས་དང་ཞེས་མཛད་ཀྱང་། སྔོན་གྱི་གཙུག་ལག་ལས། རྩེད་མོ་རློམ་པར་
བླང་བ་ནི། ལྔ་པ་དང་ནི་བར་མའི་དབྱངས། ། ས་འཛིན་པ་དང་འཁོར་ཉན་
དབྱངས། ། སྙིང་རྗེའི་རོ་ལ་བླང་བར་བྱ། ། ཞེས་བྱུང་བས། རིག་བྱེད་
རྣམས་ཀྱི་མཐར་ཚིག་སྨྲ་བ་ནི་དགའ་སྟོན་རྩེད་འཇོའི་ཆེད་ཡིན་ལ། དེར་ལྔ་པ་
དང་བར་མའི་གླུ་དག་བླང་བར་འོས་ཀྱི། སྙིང་རྗེའི་ཡུལ་མིན་པ་འཁོར་ཉན་
གྱིས་བླང་བར་བྱས་ན་སྒྱུ་རྩལ་འགལ་བའི་སྐྱོན་དུ་ཐལ་ལོ། །
དབྱངས་གསུམ་དུ་ངེས་པ་ནི། ས་ལས་རྣམ་རྒྱལ་བསྟན་པ་སྒྲུབ་བྱེད་
པའི། ། བརྟུལ་ཞུགས་ལ་དགའ་མཆོག་རྟོགས་ཀུ་རུ་པས། ། གཡུལ་དུ་རང་གི་
རིགས་ཀྱི་དགྲ་རྣམས་ནི། ། ཆེ་བར་བཀག་ཅིང་ལྕི་བར་འདར་བར་བྱས། །
ས་གཞིའི་ཁྱོན་ཆེན་པོ་འདི་ལས་རྣམ་པར་རྒྱལ་ཞིང་དབང་དུ་བྱས་ནས། སླར་
ཡང་མི་ཉམས་པའི་བརྟན་པ་སྒྲུབ་པར་བྱེད་པའི་བརྟུལ་ཞུགས་ལ་དགའ་ཞིང་
ལུགས་ཀྱི་བྱ་བ་མཆོག་ཏུ་རྟོགས་པའི་རྒྱལ་པོ་ཀུ་རུ་པ་ཞེས་བྱ་བས། གཡུལ་དུ་
རང་གི་རིགས་ཀྱི་དགྲ་བོ་རྣམས་ནི། འཐབ་པ་དང་འཛིང་པ་ལ་སོགས་པ་རྒོལ་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 401
བའི་འཇུག་པ་ཅུང་ཟད་ཀྱང་མེད་པ་ཚབས་ཆེ་བར་བཀག་ཅིང་། རྒྱལ་པོའི་
སྟོབས་དང་གཟི་བརྗིད་མ་བཟོད་པས། ལུས་ཁུར་ཆེན་པོས་ནོན་པ་ལྟར་ལྕི་
བར་འདར་བ་ལ་སོགས་བརྟུལ་ཕོད་ཀྱི་བྱ་བ་ཆེན་པོ་བྱས་སོ། ། ཞེས་འདིའི་རྒྱ་
དཔེར། སྤྱི་ཏི་བི་ཛི་ཏི་སྦི་ཏི་བི་ཧི་ཏི། བྲ་ཏ་ར་ཏ་ཡ ས་ར་ག་ཏ་ཡ ཨུ་རུ་
རུ་རུ་དྷུ་རྒུ་རུ་དུ་བྷུ་པཿ སཱ་མ་རི་ཀུ་ལམ་ཡུ་དྷི་ཀུ་ར་ཝ ཞེས་རྐང་པ་དང་པོ་
ལ་དབྱངས་ཨི་དང། གཉིས་པ་ཨ་དང༌
། གསུམ་པ་ལ་ཨུ་དང་། བཞི་པ་ངེས་
མེད་དུ་བྱས་པ་སོགས་འདི་ལྟ་བུ་ནི། དབྱངས་གསུམ་དུ་ངེས་པའི་བྱ་དཀའ་
ཞེས་བྱའོ། །
དབྱངས་གཉིས་སུ་ངེས་པ་ནི། དཔལ་གཟི་ངོ་ཚ་གྲགས་དང་། ། བློ་
ལུགས་ཚིག་དང་དགའ་དག ། ཁྱེད་ལ་འཕེལ་བ་གཉིས་གང་། འདི་གཉིས་ལྷ་
དབང་ལ་མེད། ། ཆེ་བའི་དཔལ་དང་། ཤིན་ཏུ་རྒྱས་པའི་གཟི་བརྗིད་དང་།
བག་མེད་པ་ལ་འཛེམ་པའི་ངོ་ཚ་དང་། མཁས་པའི་གྲགས་པ་དང་། བླང་དོར་
རྣམ་པར་འབྱེད་པའི་བློ་གྲོས་དང་། དམ་པའི་རྣམ་ཐར་བཟང་པོ་ལས་བྱུང་
བའི་ལུགས་མི་ཉམས་ཤིང་དར་བ་དང་། སྙན་ཅིང་འཇིག་རྟེན་ན་སྡུད་པའི་
ཚིག་དང་། ནམ་ཡང་ཟད་མི་ཤེས་པའི་དགའ་བ་སྟེ། དེ་བས་ལྷ་དབང་ལ་མེད་
པའི་དཔལ་གཟིའི་སྟེང་དུ་ངོ་ཚ་དང་གྲགས་པ་གཉིས་ཀྱི་འཕེལ་བ་དང་། བློ་
གྲོས་དང་ལུགས་ཀྱི་སྟེང་དུ་ཚིག་དང་དགའ་བ་གཉིས་ཀྱི་འཕེལ་བ་སྟེ། ཁྱོད་ལ་
འཕེལ་བ་གཉིས་པོ་དག་གང་ཡོད་པ་འདི་གཉིས་ནི་ལྷའི་དབང་པོ་བརྒྱ་བྱིན་ལ་
ཡང་མེད་དོ་ཞེས། ཕུལ་དུ་བྱུང་བའི་རྒྱུན་ཏེ། འདིའི་རྒྱུ་དཔེར། ཤྲཱི་དཱི་པ་ཧི་
ཀཱིརྟི། དྷཱི་ནཱི་ཏཱི་གི་པཱི་ཏཱི། ཨེ་་ཏེ་སྡེ་དྭེ་ཏེ། ཡེ་ནེ་མེ་དེ་བེ་ཤེ། ཞེས་རྐང་པ་
སྔམ་གཉིས་ལ་དབྱངས་ཨཱི་དང་། ཕྱི་མ་གཉིས་ལ་ཨེ་རུ་ངེས་པས། འདི་ལྟ་བུ་
ནི་དབྱངས་གཉིས་སུ་ངེས་པའི་བྱ་དཀའ་ཞེས་བྱའོ། །



402 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དབྱངས་གཅིག་ཏུ་ངེས་པ་ནི། ཟླ་དང་ནད་རིང་ཅིས་མིན་གང་། །
དགའ་མ་བདུད་ཀྱི་རྒྱུར་མ་ལྷུང་། ། བགྲོད་བཟློག་སྒྲ་མེད་དཔལ་མེད་མ། །
སྟོབས་ལྡན་སྒྱུ་གནས་འཆི་སླད་དུའོ། ། འདིའི་དོན་ནི་ཀུན་བཟང་འཁོར་ལོའི་
སྐབས་སུ་བསྟན་ཟིན་ལ། རྒྱ་དཔེར། སཱ་མཱ་ཡཱ་མཱ་མཱ་ཡཱ་མཱ་སཱ་མཱ་རཱ་ནཱཡཱ་ཡཱ་ནཱ་རཱ་
མཱ། ཡཱ་ནཱ་བཱ་རཱ་རཱ་བཱ་ནཱ་ཡཱ་མཱ་ཡཱ་རཱ་མཱ་མཱ་ཡཱ་རཱ་མཱ། ཞེས་པ་རྐང་པ་བཞི་ཀ་ལ་
དབྱངས་ཨ་གཅིག་པུར་ངེས་པ་འདི་ལྟ་བུ་ནི། དབྱངས་གཅིག་ཏུ་ངེས་པའི་བྱ་
དཀའ་ཞེས་བྱའོ། །
གཉིས་པ་གནས་ངེས་པ་ལ། གནས་བཞིར་ངེས་པ། གསུམ་དུ་ངེས་པ།
གཉིས་སུ་ངེས་པ། གཅིག་ཏུ་ངེས་པའོ། ། བཞིར་ངེས་པ་ནི། འདྲེན་བྱེད་
ཀུན་དགའ་སྐྱེད་བྱེད་མ། ། རྒྱུ་སྐར་ཚོགས་རྣམས་དག་གི་གནས། ། སྤྲིན་མེད་
མཁའ་ལ་ལུས་ཅན་མ། ། ལན་གཅིག་མིག་གཉིས་སྦྱིན་པར་མཛོད། ། ཀྱེ་
འདྲེན་བྱེད་དེ་གང་གི་མིག་མཛེས་ཕུལ་དུ་བྱུང་བའི་ཁྱད་པར་གྱིས། སྐྱེ་བོ་ཀུན་
ཡིད་དགའ་བར་རང་དབང་མེད་པར་སྐྱེད་པར་བྱེད་པ་ཉོན་ཅིག ཅེས་བོད་
ནས། གཟའ་དང་རྒྱུ་སྐར་གྱི་ཚོགས་རྣམས་དག་གི་གནས་སུ་གྱུར་པ། སྤྲིན་
མེད་པའི་ནམ་མཁའ་སྔོ་བསངས་ཡིད་དུ་འོང་བ་འདི་ལ། མཆོག་ཏུ་མཛེས་
པའི་ལུས་ཅན་མ་ཁྱོད་ཀྱི་ལན་ཅིག་ཙམ་མིག་གཉིས་སྦྱིན་པ་སྟེ་བལྟ་བར་མཛོད་
ཅིག དེ་ལྟར་ན་རྒྱུ་སྐར་གྱི་མཛེས་པ་ལ་སོགས་པ་ནམ་མཁའ་ལ་གནས་པའི་
ལྟདམོ་ཇི་སྙེད་པ་བདག་ཅག་སྐྱེ་བོ་རྣམས་ཀྱིས་མཐོང་བའི་སྐལ་བ་བཟང་པོ་
ཐོབ་པར་འགྱུར་གྱི། དེ་མིན་ཁྱོད་ཁོ་ནའི་མིག་གི་མཛེས་པ་ལ་ཡེངས་པས་ལྟད་
མོའི་རྣམ་པར་གཞན་གང་ཡང་མཐོང་བྱར་མ་དམིགས་སོ། ། འདིའི་རྒྱ་དཔེར།
ན་ཡ་ནཱ་ནནྡ་ཛ་ན་ནེ། ནཀྵ་ཏྲ་ག་ཎ་ཤཱ་ལི་ནི། ཨ་གྷ་ནེ་ག་ག་ནེ་དྲིཏྟི། རངྒ་ནེ་
དྲི་ཡ་ཏྭཾ་པ་ཀྲྀཊ། ཞེས་པས། ཨ་དང་། གྷ་དང་། ག་དང་། ཀ་རྣམས་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 403
མགྲིན་པའི་སྐྱེ་གནས་དང་། ཡ་དང་། ཛ་དང་། ཤ་རྣམས་རྐན་དང། ན་
དང་། ཏ་དང་། ལ་དང་། ས་རྣམས་སོ་དང་། ཀླུ་དང་། ཎ་དང་། རྀ་
དང་། ཊ་རྣམས་སྤྱི་བོ་སྟེ། དེས་ན་མགྲིན་རྐན་སོ་སྤྱི་བཞི་ལས་སྐྱེས་པ་འདི་ལྟ་
བུ་ནི་སྐྱེ་གནས་བཞིར་ངེས་པའི་བྱ་དཀའ་ཞེས་བྱའོ། །
གནས་གསུམ་དུ་ངེས་པ་ནི། ནུ་སྟུག་ཁྱོད་གདོང་ལན་བུ་ཡི། ། འཁྲི་
ཤིང་བུང་བ་ལྟར་སྔོ་ཞིང་། ། འདྲེན་བྱེད་པདྨོའི་གཟུགས་བརྙན་ཅན། ། ཟླ་
ལྟར་མཛེས་པས་སུ་མ་བཅོམ། ། ཞེས་པ་སྟེ། ཀྱེ་ལང་ཚོ་མ་ཞེས་བོད་ནས།
ནུ་མའི་དཀྱིལ་འཁོར་སྡུག་པོར་རྒྱས་མ་ཁྱོད་ཀྱི་གདོང་པའི་ཁྱད་ཆོས། སྐྲའི་
ལན་བུའི་འཁྲི་ཤིང་ཁ་དོག་བུང་བ་ལྟར་སྔོ་བ་གཡས་གཡོན་དུ་འཕྱང་བས་བརྒྱན་
ཞིང་། འདྲེན་བྱེད་དེ་མིག་གཉིས་པདྨ་རྒྱས་པའི་གཟུགས་བརྙན་ཅན། དེས་
ན་ཟླ་བ་ལྟར་མཛེས་པ་ཁྱོད་ཀྱི་གདོང་པས་སུ་ཞིག་མ་བཅོམ་སྟེ། མ་བཅོམ་པའི་
སྐྱེ་བོ་སུ་ཡང་མེད་དོ། ། ཞེས་འདིའི་རྒྱུ་དཔེར། ཨ་ལི་ནི་ལཱ་ལ་ཀ་ལ་ཏི། ཀསྣ་
ཧནྟི་གྷན་ཏ་ནི། ཨཱན་ནཱི་ན་ལི་ན་ཙྪ་ཡ། ན་ཡ་ནཾ་ཤ་ཤི་ཀནྟི་ཏེ། ། ཞེས་ཨ་
དང་། ཀ་དང་། ཧ་དང་། གྷ་རྣམས་མགྲིན་པ་དང། ན་དང་། ལ་དང་།
ཏ་རྣམས་སོ་དང་། ཙྪ་དང་། ཡ་དང་། ཤ་རྣམས་རྐན་གྱི་སྐྱེ་གནས་ཅན་ཏེ།
སྐྱེ་གནས་གསུམ་དུ་ངེས་པ་འདི་ལྟ་བུ་ནི། གནས་གསུམ་དུ་ངེས་པའི་བྱ་དཀའ་
ཞེས་བྱའོ། །
གནས་གཉིས་སུ་ངེས་པ་ནི། རྟག་ཏུ་སྡིག་མེད་ཀུན་དགའ་མཆོག །
ལུས་དུད་དག་དང་འགྲོགས་ལ་ཆགས། ། བཙུན་མོ་ལུས་མེད་ཀྱིས་འགོངས་
ཏེ། ། འཇིགས་པ་དུ་མས་རེག་པར་གྱུར། ། ཀྱེ་རྟག་ཏུ་སྡིག་པ་མེད་ཅིང་ཀུན་
དགའ་སྐྱེད་པའི་མཆོག་ཏུ་གྱུར་པ་ཁྱོད་གསོན་ཅིག རྒྱལ་པོ་ཁྱོད་ནི་ལང་ཚོའི་
ཁུར་གྱིས་ལུས་དུད་པའི་གཞོན་ནུ་མའི་ཚོགས་དག་དང་ལྷན་ཅིག་ཏུ་འགྲོགས་



-
-
404 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པའི་དགའ་སྟོན་ལ་ཆགས་པས་དུས་འདའ་བ་ཞིག་འདུག་མོད། དེ་བས་ཁྱོད་
རང་གི་བཙུན་མོ་ལུས་མེད་ཀྱིས་འགོངས་པ་སྟེ་འདོད་པས་དྲག་ཏུ་གཟིར་བའི་
འཇིགས་པ་དུ་མས་རེག་ཅིང་འཆི་བ་ལ་ཉེན་པས་ན་འདི་རྗེས་སུ་གཟུང་བར་
མཛོད་ཅིག ཅེས་བཞད་གད་ཀྱི་རྒྱན་དུ་བྱས་པ་སྟེ། འདིའི་རྒྱུ་དཔེར། ཨ་
ནངྒ་ལངྒ་ན་ལག། ནཱ་ནཱ་ཏངྐ་པ་དཏཱ་ནཱ། པདཱ་ན་གྷ་པདཱ་ནིརྡ། ན་ཏཱངྒ་སངྒ་
སངྒ་ཏ། ཞེས་ཨ་དང་། ག་དང་། གྷ་དང་། ཀ་རྣམས་མགྲིན་པ་དང་། ན་
དང་། ལ་དང་། ས་དང་། ད་དང་། ཏ་རྣམས་སོའི་སྐྱེ་གནས་ཅན་ཏེ། སྐྱེ་
གནས་གཉིས་སུ་ངེས་པ་འདི་ལྟ་བུ་ནི་གནས་གཉིས་སུ་ངེས་པའི་བྱ་དཀའ་ཞེས་
བྱའོ། །
གནས་གཅིག་ཏུ་ངེས་པ་ནི། ཧ་ཧ་མི་སྒྲོགས་མཁའ་འགྲོས་མཚན། །
རི་འགྲོ་དབང་འཁྱོག་ལྡན་མ་ཆགས། ། འཁྱོག་སྒྲོགས་གངྒཱའི་ཆུར་འཇུག་
སྡིག ། བྱ་རོག་འཇོམས་པ་མཐོ་རིས་འགྲོ། ། ཀྱེ་ཧ་ཧ་ཞེས་མུ་ཅོར་དུ་མི་
སྒྲོགས་ཤིང་བག་དང་ལྡན་ལ། མཁའ་འགྲོ་ཉི་མས་མཚན་པའི་རི་ལྷུན་པོའི་རྩེ་
མོར་འགྲོ་བ་སྟེ་གྲགས་པ་མཐོ་རིས་ལ་ཐུག་པར་འགྲོ་ཞིང་། དབང་པོ་མིག་ལ་
སོགས་པ་དུལ་བའི་ཡུལ་ཅན་ལས་འདས་པས་འཁྱོག་པོ་དང་ལྡན་པ་སྐྱེ་བོ་ངན་
པའི་སྤྱོད་ཚུལ་ལས་ཆགས་པ་ཁྱོད་ཉོན་ཅིག་ཅེས་བོད་ནས། སྔོན་རྒྱལ་པོ་སྐལ་
ལྡན་ཤིང་རྟས་ཚངས་པ་མཆོད་སྦྱིན་གྱིས་མཉེས་པར་བྱས་ཏེ། ལྷའི་ཆུ་བོ་གངྒཱ་
མི་ཡུལ་དུ་ཕབ་ནས་དེ་ལ་དུག་ཅན་གྱི་བུ་དྲུག་ཁྲིའི་རུས་པ་རྣམས་བཀྲུས་པས་དེ་
དག་གི་སྡིག་པ་སྐད་ཅིག་ལ་དག་པར་བྱས་ནས་དམྱལ་བ་ལས་ཐོན་ཏེ་ལྷར་སྐྱེས་
སོ། ། དེ་བཞིན་དུ་མི་བདག་ཁྱོད་ཀྱིས་ཀྱང་འཁྱོག་ཅིང་དལ་བུའི་སྒེག་འགྲོས་
དང་བཅས་ནས། སྙན་པའི་སྒྲ་དབྱངས་ལྷུང་ལྷུང་དུ་སྒྲོགས་པ་དག་བྱེད་གངྒཱའི་
ཆུ་བོ་ལ་ཁྲུས་ཀྱི་ཆེད་དུ་འཇུག་པར་བྱས་པ་དེའི་ཕྱིར་སྡིག་པའི་དངོས་པོ་བྱ་རོག་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 405
ལྟར་གནག་པ་དེ་འཇོམས་པར་བྱས་ཟིན་གྱི། ད་ནི་ཁྱོད་བདེ་འགྲོ་མཐོ་རིས་སུ་
འགྲོ་བ་ལ་གདོན་མི་ཟའོ། ཞེས་འདིའི་རྒྱ་དཔེར། ཨ་ག་གཱི་གངྒཱ་ཀཱ་ཀཱ། ཧ་ཀ་
བྷཀ་ཀཱ་ཀ་ཧཱ། ཨ་ཧཱ་ཧཾ་ག་ཁ་གངྒཱ། ཀཾ་ཀ་ག་ཁ་ཀཱ་ཀ་ཀ ། ཞེས་ཚིགས་སུ་
བཅད་པ་འདིའི་ཡི་གེ་ཐམས་ཅད་མགྲིན་པའི་སྐྱེ་གནས་ཅན་གཅིག་པུར་ངེས་
པས། འདི་ལྟ་བུ་ནི་གནས་གཅིག་ཏུ་ངེས་པའི་བྱ་དཀའ་ཞེས་བྱའོ། །
གསུམ་པ་གསལ་བྱེད་ཀྱི་ཡི་གེ་ངེས་པའི་བྱ་དཀའ་ལ། གསལ་བྱེད་ཀྱི་ཡི་
གེ་བཞིར་ངེས་པ། གསུམ་དུ་ངེས་པ། གཉིས་སུ་ངེས་པ། གཅིག་ཏུ་ངེས་
པའོ། ། བཞིར་ངེས་པ་ནི། ཀྱེ་ཀྱེ་སྒྲ་སྒྲོགས་རུ་རུའི་བྲང་། འཇོམས་སྡིག་བ་
རི་རི་ཆར་འགྲོ ། ང་ཅན་མ་འོངས་བདག་གི་མ། ། བྱ་རོག་རྨ་བྱའི་སྒྲ་བསྒྱུར་
ཅི། ། ཀྱེ་ཡང་ཡང་དུ་སྙན་པའི་སྒྲ་སྒྲོགས་པ་རི་དྭགས་རུ་རུ་ཞེས་པ་འདིའི་བྲང་
ངམ་སྙིང་འཇོམས་ཤིང་གསོད་པར་བྱེད་པའི་སྡིག་ཅན་བ་རི་བ་ཞེས་བྱ་བ་ཁྱོད་
ཉོན་ཅིག དུས་རྟག་ཏུ་རི་དྭགས་གཤོར་བའི་སྡིག་སེམས་ཀྱིས་རི་རྣམས་ཀྱི་ཆར་
ཡང་ནས་ཡང་དུ་རྒྱུ་ཞིང་འགྲོ་བའི་རྔོན་པ་གྲིབ་ཅན་ཁྱོད་ང་ཅག་སྟེ་ཁོ་བོའི་
གནས་སུ་ནམ་ཡང་མ་འོང་ཞིག ཅི་སྟེ་བདག་གི་མར་གྱུར་རི་དྭགས་རྣམས་
གསོད་པར་བྱེད་པའི་མ་རུངས་པ་ཁྱོད་ལྟ་བུའི་སྐྱེ་བོ་དང་། ངེས་ལེགས་དོན་དུ་
གཉེར་བའི་གང་ཟག་བདག་ལྟ་བུ་ནི་སྐད་ཅིག་ཙམ་ཡང་འཕྲད་ཅིང་འགྲོགས་
པར་བྱེད་པ་དག་མི་སྲིད་དེ། དཔེར་ན་བྱ་རོག་གི་རྨ་བྱའི་སྒྲ་བསྒྱུར་བ་ཅི་ཡང་
མི་སྲིད་པ་བཞིན་ནོ། ། ཞེས་ཟླ་བོ་དངོས་པོའི་དཔེ་རྒྱན་དུ་བྱས་ཏེ། འདིའི་རྒྱ་
དཔེར། རེ་རེ་རོ་རཱུ་རུ་རུ་རོ་རུ། གཱ་གོ་གོཉ་ཧཾ་ག་གོཉག་གུ། ཀིངྐེ་ཀཱ་ཀཱ་
ཀུ ཀ ཀཱ་ཀོ། ། མཱ་མཱ་མཱ་མ་མ་མཱ་མ་མ། ཞེས་རྐང་བཞི་ལ་རིམ་པ་ལྟར། ར་
དང་། ག་དང་། ཀ་དང་། མ་རྣམས་ཏེ་གསལ་བྱེད་ཀྱི་ཡི་གེ་བཞིར་ངེས་པ་
འདི་ལྟ་བུ་ནི། ། ཡི་གེ་བཞིར་ངེས་པའི་བྱ་དཀའ་ཞེས་བྱའོ། །



406 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གསལ་བྱེད་ཀྱི་ཡི་གེ་གསུམ་དུ་ངེས་པ་ནི། ལྷ་རྣམས་དགའ་བར་བྱེད་
པའི་ལྷ། ། རིག་བྱེད་ལ་སྨོས་འགོག་པ་པོས། ། ལྷ་མིན་དགའ་བྱེད་བཅོམ་པ་
ན། ། སྒྲ་ཡིས་མཐོ་རིས་གང་བར་གྱུར། ། ལྷ་རྣམས་དགའ་བར་བྱེད་པའི་ལྷ་
ཁྱབ་འཇུག་ཆེན་པོ་ཞེས་བྱ་བ་རིག་བྱེད་ལ་སྨོད་ཅིང་མི་གུས་པ་རྣམས་འགོག་
པར་བྱེད་པ་པོས། ལྷ་མིན་དགའ་བྱེད་དེ་ལྷ་མ་ཡིན་གྱི་དབང་པོ་ཧ་རི་ཧ་ཅུ་ཀ་
ཤི་སུ་དང་། ཀིཊ་བྷ་ལ་སོགས་པ་རྣམས་བཅོམ་པར་གྱུར་པ་ན། ཨ་ལ་ལ་ལྷ་
མིན་གྱི་རིགས་དྲེགས་ལྡན་དེ་ལྟ་བུ་རྣམས་བཅོམ་མོ་ཞེས་གྲགས་པའི་སྒྲ་ཆེན་པོས་
མཐོ་རིས་ཀྱི་འཇིག་རྟེན་ཐམས་ཅད་གང་བར་གྱུར་ཏོ། ། ཞེས་འདིའི་རྒྱ་དཔེར།
དེ་བཱ་ནཱ་ནནྡ་ནོ་དེ་བོ། ། ནོ་ད་ནོ་བེ་ད་ནིནྡྲི་ན དི་པཾ་དུ་དཱ་བ་ནཱ་དེ་ན། དཱ་
ནེ་དཱ་ན་བ་ནནི་ན ཞེས་རྐང་བཞི་ལ་གསལ་བྱེད་ཀྱི་ཡི་གེ་ཌ་དང་། བ་དང་།
ན་གསུམ་དུ་ངེས་པ་འདི་ལྟ་བུ་ནི། ཡི་གེ་གསུམ་དུ་ངེས་པའི་བྱ་དཀའ་ཞེས་
བྱའོ། ། །
གསལབྱེད་ཀྱི་ཡི་གེ་གཉིས་སུ་ངེས་པ་ནི། མཁས་པ་ལྷ་དང་ལྷ་མིན་
ལ། ། འགྲོ་སྟོབས་ལྡན་པའི་བྱིན་ལེགས་ཅན། ། ཆང་གི་རོ་ལྡན་གཤོལ་འཛིན་
དེ། ། བཞད་ཀྱི་སྒྲ་ལྡན་མཚོ་རུ་སོང་། ། མཁས་པའི་ཚོགས་དང་ལྷ་དང་ལྷ་
མིན་རྣམས་ལ་འགྲོ་ཞིང་ཁྱབ་པའི་སྟོབས་དང་ལྡན་པའི་བྱིན་པ་ལེགས་ཤིང་
མཛེས་པ་ཅན། ཆང་གི་རོ་མྱོང་བའི་ངང་ཚུལ་དང་ལྡན་པ་གཤོལ་འཛིན་ཏེ།
སྟོབས་བཟང་ཞེས་བྱ་བ་ཁྱབ་འཇུག་གི་ཕུ་བོར་གྱུར་པ་དེ་ནི། ཆུ་བྱ་བཞད་གད་
ཀྱི་སྙན་སྒྲ་དང་ལྡན་པའི་པདྨའི་མཚོ་རུ་རྩེ་དགའ་དང་ཁྲུས་ཀྱི་ཆེད་དུ་སོང་
ངོ༌། ། ཞེས་འདིའི་རྒྱ་དཔེར། སཱུ་རཿ སུ་ར་སུ་ར་ས་རི། སཱ་རཿ སཱ་ར་སི་སཱ་ར་
སཿ ས་སཱ་ར་ས་ར་སཱི སཱི་རི། ས་སཱུ་རཿ ས་སཱུ་ར་ར་སི། ཞེས་རྐང་བཞི་ལ་
གསལ་བྱེད་ཀྱི་ཡི་གེ་ས་དང་ར་གཉིས་སུ་ངེས་པ་འདི་ལྟ་བུ་ནི། ཡི་གེ་གཉིས་སུ་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 407
ངེས་པའི་བྱ་དཀའ་ཞེས་བྱའོ། །
གསལབྱེད་ཀྱི་ཡི་གེ་གཅིག་ཏུ་ངེས་པ་ནི། འདི་ཡིས་བདག་ཅག་རྣམས་
ཀྱི་བཞིན། ། བཞིན་གྱིས་ངེས་པར་མ་བཅོམ་མིན། ། བདག་སྲོག་མི་དམན་
འདི་དང་སྦྱོར། ། རྗེ་བོ་སྐྱེས་མིན་སྡིག་མེད་མིན། ། གང་དང་ལྷན་ཅིག་པར་
འཐབ་པར་བྱ་བའི་སྐྱེས་བུ་འདི་ཡིས། བདག་ཅག་རྣམས་ཀྱི་བཞིན་རས། ཁོ་
ཉིད་ཀྱི་བཞིན་ཤིན་ཏུ་རྔམས་ཤིང་འཇིགས་པ་གཤིན་རྗེ་ཁྲོས་པ་ལྟ་བུའི་ཚུལ་གྱིས་
མ་བཅོམ་པ་མིན་པ་སྟེ་འཕྲུལ་ལ་བཅོམ་པར་བྱས་མོད། དེ་བས་ན་བདག་ཅག་
མངའ་འབངས་སུ་གྱུར་པའི་སྐྱེ་བོ་རྣམས་སྲོག་འདི། བརྟུལ་ཕོད་མི་དམན་ཞིང་
རྩུབ་པའི་རྒྱལ་རིགས་ཀྱི་དཔའ་བོ་འདི་ལྟ་བུ་དང་འཐབ་པ་ལ་སྦྱོར་བ་ནི། རྗེ་བོ་
ཁྱོད་བརྩེ་བ་ཅུང་ཟད་ཀྱང་མེད་པའི་སྐྱེས་བུ་དམ་པ་མིན་ཞིང་སྡིག་པ་མེད་
པའང་མིན་ཏེ་ངེས་པར་སྡིག་ཆེའོ། ། ཞེས་འདིའི་རྒྱ་དཔེར། ནུ་ནཾ་ནུསྣ་ནི་ནཱ་
ནེ་ན། ནཱ་ནེ་ན་ནཱ་ན་ནཱ་ནི་ནཱ༔ ནཱ་ནེ་ནཱ་ན་རཱུ་ནཱ་ནུ་ནེ། ནི་ནེ་ནཱ་ནཱ་ནི་ནོ་ནི་
ནི༔ ཞེས་རྐང་པ་བཞི་ཀ་ལ་གསལ་བྱེད་ཀྱི་ཡི་གེ་ན་གཅིག་པུར་ངེས་པ་འདི་ལྟ་
བུ་ནི། ཡི་གེ་གཅིག་ཏུ་ངེས་པའི་བྱ་དཀའ་ཞེས་བྱའོ། །
དོན་བསྡུ་བ་ནི། དེ་ལྟར་བྱ་དཀའི་ལམ་ལ་ཡང་། ། རིམ་པ་ཅུང་ཟད་
ཀུན་ཏུ་བསྟན། ། དེ་ལྟར་བརྗོད་ཟིན་པའི་རྣམ་པས་བྱ་སླ་བ་འབའ་ཞིག་ཏུ་མ་
ཟད་ཀྱི། བྱ་དཀའ་བའི་སྙན་ངག་གི་ལམ་ལ་ཡང་བྱེ་བྲག་ཏུ་གྱུར་པ། དབྱངས་
དང་། གནས་དང་། ཡི་གེ་ངེས་པའི་རིམ་པ་མཚོན་བྱེད་མདོར་བསྡུས་ཅུང་
ཟད་ཙམ་ཞིག་ཀུན་ཏུ་བསྟན་པར་བྱས་སོ། ། ཞེས་པའོ། ། སྒྲའི་རྒྱུན་གྱི་ཚུལ་
རྒྱས་པར་བཤད་ཟིན་ཏོ། །
གསུམ་པ་གབ་ཚིག་གི་རྒྱུན་ལ་གཉིས་བཤད་པར་དམ་བཅའ་ཞིང་
དགོས་པ་བརྗོད་པ་དང་། གབ་ཚིག་དངོས་བཤད་པའོ། ། དང་པོ་ནི། གབ་



408 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
ཚིག་དག་གི་རྣམ་པ་ཡི། ། ལུགས་ཀྱང་རབ་ཏུ་བསྟན་པར་བྱ། ། རྩེད་མོའི་
མདུན་སར་བཞད་གད་དང་། ། དེ་ཤེས་ཚོགས་སུ་གསང་སྨྲ་དང་། ཕ་རོལ་
ཀུན་ཏུ་རྨོངས་བྱེད་ལ། ། གབ་ཚིག་དག་ནི་ཉེར་མཁོ་ལྡན། ། གབ་ཚིག་གི་
རྒྱན་ཞེས་བྱ་བ་དག་གི་རྣམ་པའི་རྣམ་རྟོག་གི་ལུགས་ཀྱང་འདིར་མཚན་ཉིད་དང་
དཔེར་བརྗོད་ཀྱིས་གཏན་ལ་ཕབ་ནས་རབ་ཏུ་བསྟན་པར་བྱའོ། ། དེའི་དགོས་
པ་ཅི་ཞེ་ན། རྩེད་མོ་ནི་དགའ་བའི་རང་བཞིན་གྱིས་ཉམས་དང་ལྡན་པ་སྟེ།
དེའི་མདུན་སར་བཞད་གད་ཀྱི་ཚིག་ཏུ་སྨྲས་པ་དང་། གབ་ཚིག་དེ་ཤེས་པ་
རྣམས་སྐྱེ་བོ་མང་པོའི་ཚོགས་སུ་དགོས་པའི་དབང་གིས་གསང་གཏམ་དུ་སྨྲ་བ་
དང་། ཕ་རོལ་པོ་དེ་མི་ཤེས་པ་རྣམས་ཡིད་ཀུན་ཏུ་རྨོངས་པར་བྱེད་པ་ལ།
གབ་ཚིག་གི་རྒྱན་དག་ནི་ཉེར་མཁོ་ལྡན་པའོ། ། ཞེས་སོ། །
ནང་གསེས་རྒྱན་སོ་སོའི་མཚན་ཉིད་བཤད་པ། གཉིས་པ་གབ་
ཚིག་དངོས་བཤད་པ་ལ། གབ་ཚིག་བཅུ་དྲུག་གི་མཚན་ཉིད། གབ་ཚིག་ལྟར་
སྣང་བ། གཞན་སྐབས་འདིར་མི་འཆད་པའི་རྒྱུ་མཚན། དཔེར་བརྗོད་སོ་སོར་
བཤད་པའོ། ། མཚན་ཉིད་ལ་ཡང་སོ་སོར་བཤད་པ་དང་། མཇུག་བསྡུ་བ་
གཉིས་ལས། དང་པོ་ནི། ༡ ཚིག་མཚམས་སྦྱར་བས་དོན་སྦས་པ། ། ཀུན་
ཏུ་ཚོགས་པ་ཞེས་པར་བརྗོད། ། སི་ལ་སོགས་པ་དང་། ཏི་ལ་སོགས་པའི་
མཐའ་ཅན་གྱི་ཚིག་ཀུན་ཏུ་ཚོགས་པ་མཚམས་སྦྱར་བས་སྒྲ་འདྲེས་པར་བྱས་ཏེ་
བརྗོད་བྱའི་དོན་གོ་དཀའ་བར་སྦས་པའི་སྦྱོར་བ་དེ་ནི། ཀུན་ཏུ་ཚོགས་པ་ཞེས་
བྱ་བའི་གབ་ཚིག་ཏུ་མཁས་པ་རྣམས་ཀྱིས་བརྗོད་དོ། ། ༢ གཞན་ལ་གྲགས་
པའི་སྒྲ་དག་གི། ། གང་དུ་བསླུ་བ་སླུ་བྱེད་ཉིད། ། གབ་ཚིག་ཀུན་ཏུ་དངོས་པོ་
གཞན་ལ་གྲགས་པའི་སྒྲ་སྟོབས་དང་ལྡན་པ་དག་གི། དེ་དང་མིང་ཕྱོགས་
མཐུན་པའི་བརྗོད་བྱའི་དོན་དེ་གབ་ནས། དོན་གཞན་དུ་གོང་ཞིང་བསླུ་བ་ནི་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ།
409
སླུ་བྱེད་ཉིད་ཀྱིས་གབ་ཚིག་ཅེས་བྱའོ། ། ༣ སྦྱོར་བ་ཤིན་ཏུ་འཁྲུགས་པ་
ཡིས། ། རྨོངས་བྱེད་རིམ་པ་བྲལ་བ་སྟེ། ། ཚིག་གི་སྦྱོར་བ་གོང་འོག་རིམ་པ་
ཤིན་ཏུ་འཁྲུགས་པར་སྦྱར་བའི་རྒྱུ་ཡིས་བརྗོད་བྱའི་དོན་གོ་མི་ནུས་པར་སྒྲིབ་སྟེ།
བློ་ཤིན་ཏུ་རྨོངས་པར་བྱེད་པ་དེ་ནི་རིམ་པ་དང་བྲལ་བའི་གབ་ཚིག་སྟེ། དེ་སྐད་
དུ་མཁས་པ་རྣམས་སྨྲའོ། ། ༤ གང་ལ་དོན་རྟོགས་དཀའ་བ་ཡི། ། ཚིག་
ཕྲེང་དེ་ནི་རབ་བཅོམ་ཡིན། ། སྦྱོར་བ་གང་ཡང་བརྗོད་བྱའི་དོན་རྟོགས་པར་
དཀའ་བའི་ཚིག་གི་ཕྲེང་བ་ནི། དོན་འཕྲོག་པའམ་རབ་ཏུ་བཅོམ་པ་ལྟ་བུ་ཉིད་
ཀྱི་ཕྱིར། རབ་བཅོམ་ཞེས་བྱ་བའི་གབ་ཚིག་ཡིན་ནོ། ། ༥ ཕལ་པའི་དོན་
བཀོད་ཚིག་དག་གིས། ། བསྡེབས་པ་དག་ནི་མཐུན་པའི་གཟུགས། ། བརྗོད་
བྱ་དངོས་ལས་གཞན་དུ་ཕལ་པའམ་བཏགས་པའི་དོན་བཀོད་པའི་ཚིག་དག་
གིས་བསྒྲིགས་ནས་བརྗོད་བྱའི་དོན་དངོས་སུ་མི་གོ་བར། ཆོས་མཐུན་དཔེའི་
དངོས་པོ་ལ་གོ་བར་བསྡེབས་པ་དག་ནི། མཐུན་པའི་གཟུགས་ཀྱི་གབ་ཚིག་
ཅེས་བྱའོ། །༦ མཚན་ཉིད་ཡོད་ཙམ་ངེས་ཚིག་དང་། ། ལྡན་པའི་ཚིག་ནི་
རྩུབ་མོའོ། ། མཚན་ཉིད་བཤད་བྱར་ཡོད་ཙམ་གྱི་སྒྲའི་ངེས་ཚིག་དང་ལྡན་པའི་
སྒོ་ནས་སྟོན་པའི་བརྗོད་བྱའི་དོན་དེ་ཉིད་ཡོངས་གྲགས་ཀྱི་ཚིག་རྩུབ་མོས་
བསྒྲིབས་པ་སྟེ་དོན་གཞན་དུ་གོ་བར་བྱེད་པ་དེ་ནི། རྩུབ་མོ་ཞེས་བྱ་བའི་གབ་
ཚིག་ཏུ་བརྗོད་པའོ། ། ༧ གང་དུ་གྲངས་ཀྱིས་ཀུན་རྨོངས་པར། ། བྱེད་པ་
གྲངས་ཉིད་ཅེས་བྱ་སྟེ། ། གབ་ཚིག་གང་དུ་ཡི་གེའི་གྲངས་ཀྱིས་ཀུན་ཏུ་རྨོངས་
པར་བྱས་ནས། བརྗོད་བྱའི་དོན་སྒྲིབ་པར་བྱེད་པ་དེ་ནི་གྲངས་ཀྱི་གབ་ཚིག་
ཅེས་བྱ་སྟེ། དེ་ལྟར་དུ་ཤེས་པར་བྱའོ། ། ༨ གང་དུ་ངག་དོན་རྣམ་པ་
གཞན། ། སྣང་བ་དེ་ནི་རབ་བརྟགས་ཡིད། ། ཚིག་སྦྱོར་གང་དུ་བརྗོད་བྱའི་
ངག་དོན་དེ། རྣམ་པ་གཞན་ཞིག་ལ་སྒྲོ་བཏགས་སུ་སྣང་བ་དེ་ནི་རབ་བརྟགས་



410 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཀྱི་གབ་ཚིག་ཉིད་དོ། ། ༩ གང་དུ་མིང་ལ་སྣ་ཚོགས་དོན། ། བརྟགས་དེ་
མིང་དུ་འདུས་པ་ཉིད། ། གབ་ཚིག་གང་དུ་མིང་ཐུན་མོང་བ་འདུས་པ་དག་ལ།
སྣ་ཚོགས་པའི་དོན་དུ་མ་ཚོགས་ནས་བསྒྲིབས་པ་དེ་དཀའ་བའི་བཏགས་ཏེ་
བརྗོད་བྱའི་དོན་ཚེགས་ཀྱིས་སྟོན་པ་ནི། མིང་དུ་འདུས་པའི་གབ་ཚིག་ཉིད་
དོ།། ༡༠ ཚིག་ནི་ཆོས་མཚུངས་ལ་རེག་པས། ། དོན་གཞན་སྒྲིབ་པ་བསྒྲིབས་
པའོ། ། བསྟན་བྱའི་ཚིག་ནི། དེ་དང་མཚུངས་པའི་ཆོས་གཞན་ཞིག་ལ་རེག་
པས་དེ་ཉིད་གོ་ཞིང་། དོན་གཞན་བཤད་བྱའི་ཆོས་དེ་བསྒྲིབས་ཏེ། གབ་པས་
ན་བསྒྲིབས་པའི་གབ་ཚིག་ཅེས་བྱའོ། ། ༡༡ སྒྲ་ཡིས་རྣམ་གྲངས་བཀོད་པ་
ཡིས། ། སྒྲུབ་པ་དག་ནི་མཐུན་པའི་སྒྲ། ། སྒྲ་ཡི་རྣམ་གྲངས་དངོས་པོ་གཞན་
དང་མཐུན་པར་བཀོད་པ་ཡིས་ནི། བརྗོད་བྱའི་དོན་གྱི་དངོས་པོ་དེ་རྟོགས་
དཀའ་བ་བསྒྲུབས་ཏེ་བརྗོད་པ་དག་ནི་སྒྲ་མཐུན་པ་ཞེས་བྱ་བའི་གབ་ཚིག་
གོ། ། ༡༢ གང་ཞིག་མངོན་སུམ་དོན་བསྟན་ཡང་། ། རྨོངས་ཕྱིར་དེ་ནི་
རྨོངས་ཞེས་བྱ། ། ཚིག་སྦྱོར་གང་ཞིག་མངོན་སུམ་དུ་བརྗོད་བྱའི་དོན་བསྟན་
ཡང་། ཚིག་དེ་ཉིད་ཀྱི་འཁྲུལ་རྒྱུ་བྱས་ནས་དོན་རྨོངས་སུ་འཇུག་པའི་ཕྱིར་སྦྱོར་
བ་དེ་ནི་རྨོངས་པའི་གབ་ཚིག་ཅེས་བྱའོ། ། ༡༣ གང་ལ་སྦྱོར་ཕྲེང་བདག་ཉིད་
ཅན། ། དེ་ནི་ཡོངས་སུ་ཕྱོགས་ཞེས་བྱ། ། གབ་ཚིག་གང་ལ་ཚིག་སྦྱོར་མང་
པོའི་ཕྲེང་བ་བརྒྱུད་མར་བྱས་པའི་སྔ་མ་སྔ་མའི་དོན་ཕྱི་མ་ཕྱི་མས་འཕྲོགས་ཤིང་
གབ་པའི་ བདག་ ཉིད་ ཅན་དེ་ནི། ཡོངས་སུ་ཕྱོགས་ པའི་ གབ་ ཚིག་ ཅེས་
བྱའོ། ། ༡༤ གང་དུ་བརྟེན་ནི་གསལ་བྱེད་དེ། ། བརྟན་པ་སྦས་པ་གཅིག་
བསྒྲིབ་པའོ། ། ཚིག་སྦྱོར་གང་དུ་རྟེན་གྱི་དངོས་པོ་ནི་གསལ་བར་བྱས་ཏེ། དེ་
ལ་བརྟེན་པའི་དངོས་པོ་སྦས་པ་དེ་ནི་གཅིག་བསྒྲིབ་པ་ཞེས་བྱ་བའི་གབ་ཚིག་
གོ། ། རིག་པ་འདིས་ནི། རྟེན་དང་བརྟེན་པ། ཆ་ཤས་དང་ཆ་ཤས་ཅན་



སྙན་གཞུང་གི་ལེའུ་གསུམ་པ་སྒྲའི་རྒྱུན་གྱི་རྒྱ་ཆེར་འགྲེལ་པ། 411
སོགས་ཀྱི་དངོས་པོ་གང་རུང་རེ་རེ་བསྒྲིབ་པ་ཡང་གཅིག་བསྒྲིབ་པའི་གབ་ཚིག་
འགྲུབ་པའོ། ། ༡༥ གང་དུ་གཉིས་ཀ་སྦས་གྱུར་པ། ། དེ་ནི་གཉིས་ཀ་
བསྒྲིབ་པའོ། ། ཚིག་སྦྱོར་གང་དུ་རྟེན་དང་བརྟེན་པའི་དངོས་པོ་གཉིས་ཀ་སྦས་
ཏེ་བརྗོད་པར་གྱུར་པ་དེ་ནི་གཉིས་ཀ་བསྒྲིབ་པའི་གབ་ཚིག་ཅེས་བྱའོ། ། ༡༦
གང་ལ་མཚན་ཉིད་སྣ་ཚོགས་འདྲེས། ། དེ་ནི་ཡོངས་སུ་འདྲེས་ཞེས་བྱ། ། སྦྱོར་
བགང་ལ་སྔར་བསྟན་གབ་ཚིག་བཅོ་ལྔ་པའི་མཚན་ཉིད་སྣ་ཚོགས་འདྲེས་པར་
སྦྱར་བ་དེ་ནི། ཡོངས་སུ་འདྲེས་པའི་གབ་ཚིག་ཅེས་བྱའོ། །
མཇུག་བསྡུ་བ་ནི། འདི་རྣམས་གབ་ཚིག་བཅུ་དྲུག་སྟེ། ། སྔོན་གྱི་སློབ་
དཔོན་རྣམས་ཀྱིས་བསྟན། ། གོང་དུ་མཚན་ཉིད་གསལ་བར་བྱས་པ་འདི་
རྣམས་ལ་གབ་ཚིག་བཅུ་དྲུག་ཅེས་བྱ་སྟེ། སྔོན་གྱི་སློབ་དཔོན་རཱ་མ་ཤརྨ་ལ་
སོགས་པ་རྣམས་ཀྱིས་དེ་སྐད་དུ་ལེགས་པར་བསྟན་པ་ཡིན་ནོ། ། ཞེས་པའོ། །
གཉིས་པ་གབ་ཚིག་ལྟར་སྣང་བ་གཞན་སྐབས་འདིར་མི་འཆད་པའི་རྒྱུ་
མཚན་ནི། གབ་ཚིག་ངན་པ་གཞན་དག་ཀྱང་། ། བཅུ་བཞི་དེ་དག་རྣམས་
ཀྱིས་བརྗོད། ། ངན་པ་མཚན་ཉིད་མེད་གང་དེ། ། སྐྱོན་གྱིས་ཡོངས་བགྲང་
བྱ་མིན་པར། ། རིག་ནས་སླར་ཡང་བདག་ཅག་གིས། ། ལེགས་པ་ཁོ་ན་བརྗོད་
པབྱ། ། འོ་ན་གབ་ཚིག་གི་རྣམ་པ་དུ་མ་ཞིག་ཡོད་མོད། བཅུ་དྲུག་པོ་འདིར་
འདུས་སམ་ཞེ་ན། ལེགས་པ་བཅུ་དྲུག་པ་འདིར་མ་ཟད་པའི་གབ་ཚིག་ངན་པ་
གཞན་དག་ཀྱང་རྣམ་གྲངས་བཅུ་བཞིར་བྷ་ར་ཏ་ལ་སོགས་པ་སྔོན་གྱི་སློབ་དཔོན་
དེ་དག་རྣམས་ཀྱིས་བརྗོད་མོད། འདིར་ནི་ངན་པ་གབ་ཚིག་གི་མཚན་ཉིད་
མེད་པ་གང་དེ་རྣམས་དེ་ལྟ་བུའི་སྐྱོན་གྱི་གབ་ཚིག་གི་གྲངས་ལ་ཡོངས་སུ་བགྲང་
བྱ་མིན་པར་རིག་ནས་སླར་ཡང་དབྱུག་པ་ཅན་བདག་ཅག་གིས། གབ་ཚིག་
མཚན་ཉིད་དང་ལྡན་པའི་ལེགས་པ་བཅུ་དྲུག་པོ་འདི་ཁོ་ནར་བསྡུས་ཏེ་བརྗོད་



412 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
པར་བྱའོ། ། ཞེས་པའོ། །
གསུམ་པ་དཔེར་བརྗོད་སོ་སོར་བཤད་པ་ལ་བཅུ་དྲུག་ལས། དང་
པོ་ཀུན་ཏུ་ཚོགས་པའི་དཔེར་བརྗོད་ནི། མཱ་ཡཿ གོ་ར་སེམས་ཀྱིས་ནི། ། ཤེས་
པ་མེད་ལ་ཅི་སླད་ཁྲོ། ། གནས་མིན་དུ་བ་འདི་ཡིས་ནི། ། ཅི་བྱེད་ཀུན་ཏུ་མིག་
དམར་མ། ། དེ་ཡང་མ་ཡཱ་གོ་ར་ནི། བདག་གིས་ཞེས་པའི་སྐད་དོད། ཨསྨད།
རྣམ་དབྱེ་གསུམ་པའི་གཅིག་ཚིག་ཏཱ་དང་བཅས་པ། མིང་ལེ་གསུམ་པར།
ཏཱདམེད་ངག་གི་གཅིག་ཉིད་ལ་ཏེ་མེ་ཏེ་ཞེས་པས་མེ་རུ་བསྒྱུར། གནོད་པའི་
སྐད་དོ། ། ཨཱ་གས་ལ་སི་བྱིན། མིང་ལེ་དང་པོར། གསལ་བྱེད་ལས་ཀྱང་
ངོ༌། ། ཞེས་པས་སི་ཕྱིས། མིང་ལེ་གསུམ་པར། རེ་ཕ་དང་ས་དག་གི་རྣམ་
པར་བཅད་བྱའོ་ཞེས་པས་སྲོག་མེད་རྣམ་བཅད་དུ་བསྒྱུར། རས་ཞེས་པ་རོས་
སྐད་དོད་ལ། གོང་བཞིན་སི་བྱིན་ནས་ཕྱིས་པ་དང་། ས་རྣམ་བཅད་དུ་བསྒྱུར་
བས། མེ་ཨཱ་ག རཿ ཞེས་པ་ལ། མཚམས་སྦྱོར་གཉིས་པ། ཡེ་ཨ་ཡའོ། ཞེས་
པས་མའི་སྲོག་གི་ཨེ་ཡ་རུ་བསྒྱུར་བའི་རྣམ་འགྱུར་གྱི་ཡ་སྲོག་མེད་ལ། མཚམས་
སྦྱོར་གཉིས་པར་གསལ་བྱེད་དབྱངས་མེད་པ་ཕ་རོལ་གྱི་ཡི་གེ་དྲངས་སོ། ། ཞེས་
པས་ཨ་སྲོག་ཏུ་བཅུག མཚམས་སྦྱོར་ལྔ་པར། ཨ་དང་སྒྲ་ལྡན་དག་གིའང་
ངོ་། ། ཞེས་པས་ག་དང་རའི་བར་གྱི་རྣམ་བཅད་ཨུ་རུ་བསྒྱུར། མཚམས་སྦྱོར་
གཉིས་པར། ཨའི་ཡི་གེ་ཨུའི་ཡི་གེ་ལ་ཨོའོ། ། ཞེས་པས་ཨུ་ཡིག་ཡི་གེ་སྔ་མ་ལ་
ན་རོར་བསྒྱུར་བའི་ཚིག་གི་མཚམས་སྦྱོར་གྱི་དབང་གིས། མ་ཡ་གོ་ར་ཞེས་གྲུབ་
སྟེ། བདག་གིས་གནོད་པའི་རོ་བྲོ་བ་ཞེས་སོ། ། བརྗོད་བྱ་ནི། ཀྱེ་ཀུན་ཏུ་
མིག་དམར་མ་ཞེས་པ་དགའ་མ་ལ་འབོད་ནས། བདག་གིས་གནོད་པའི་རོ་བྲོ་
བའི་སེམས་ཀྱིས་ཀུན་སློང་བའི་ཤེས་པའམ་བསམ་པ་ཅུང་ཟད་ཀྱང་མེད་པ་ལ།
བུ་མོ་ཁྱོད་ཅིའི་སླད་དུ་ཁྲོ་བ་ཡིན། ཁྲོ་བའི་གནས་སམ་རྒྱུ་མཚན་ཕྲ་མོ་ཙམ་ཡང་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 413
ཡོད་པ་མིན་པ་ལ། དོན་མེད་དུ་ངུ་བར་བྱེད་པ་འདི་ཡིས་ནི་དོན་ཅི་ལྟ་བུ་ཞིག་
བྱེད་དེ་དགོས་པ་གང་ཡང་མེད་དོ་ཞེས་པ་ནི་གབ་བྱའོ། ། གབ་བྱེད་ནི། མ་ཡ་
གོ་ར་ཞེས་པའི་མ་ཡཱ་བདག་གི་དང་། གོ་བ་ལང་དང་། རས་རོ་བྲོ་བ་སྟེ།
བདག་གིས་བ་ལང་གི་རོ་བྲོ་བ་ཞེས་པ་ལ་འཁྲུལ་ནས། གོང་དུ་བསྟན་པའི་དོན་
རྨོངས་སུ་འཇུག་པ་བྱེད་པས་ན། ཚིག་ཀུན་ཏུ་ཚོགས་པའི་མཚམས་སྦྱོར་འདི་
ལྟ་བུའི་སྒོ་ནས་བརྗོད་བྱའི་དོན་གབ་པར་བྱེད་པ་ནི་ཀུན་ཏུ་ཚོགས་པའི་གབ་
ཚིག་ཅེས་བྱའོ། །
གཉིས་པ་སླུ་བྱེད་ཀྱི་དཔེར་བརྗོད་ནི། ཀུཊྚཱ་བསྟེན་པ་ཁྱོད་ཀྱི་ནི། །
དགའ་བ་ཇི་ལྟར་འཕེལ་གྱུར་པ། ། འཆི་མེད་བུ་མོར་ཅོ་འདྲི་ལ། ། མི་མོ་སྤྱོད་
པས་དེ་ལྟ་མིན། ། ཀུཊྚ་ནི་གྲོང་ཁྱེར་ཀཱ་ཙཱ་ཞེས་བྱ་བའི་ཡུལ་གྱི་ཁྱད་པར་གྱི་བུད་
མེད་མཛེས་མ་འགའ་ཞིག་ལའང་འཇུག་ལ། ལུས་ཀྱི་གཉའ་སྒྱུར་བའི་བུད་མེད་
ལ་ཡང་དེ་སྐད་དུ་གྲགས་པ་ལས་བརྗོད་བྱ་ནི། ཀུཌ་སྟེ་གྲོང་ཁྱེར་ཀཱ་རྩྭ་ཞེས་བྱ་
བ་ལ་གནས་པའི་མཛེས་མ་ཡིད་དུ་འོང་བ་འཆི་མེད་ལྷའི་བུ་མོ་ལ་ཡང་
། ཅོ་
འདྲི་བའམ་དེ་དང་མཚུངས་པ་ལྟ་བུ་གྲོགས་སུ་ཐོབ་ཅིང་བསྟེན་པའི་སྐྱེས་བུ་ཁྱོད་
ཀྱི་ཡིད་ལ་དགའ་བ་ཆེན་པོ་ཇི་ལྟར་དུ་འཕེལ་བར་གྱུར་པ་དེ་ནི་དགའ་བ་གཞན་
ལས་ཆེས་ཁྱད་པར་དུ་འཕགས་ཏེ། མིའི་བུ་མོ་ལོངས་སུ་སྤྱད་པས་ནི་དགའ་བ་
འདི་ལྟ་བུ་འབྱུང་བ་མ་ཡིན་ནོ། ། ཞེས་པ་འདི་གབ་པར་བྱའོ། ། གབ་པར་
བྱེད་ནི། ཀུལྔ་ཞེས་པ་གཉའ་སྒྱུར་བ་ལ་འཁྲུལ་ནས་དེར་རྟོག་པ་སྐྱེས་ནས་དོན་
རྟོགས་པ་ལ་བསླུ་བ་སྟེ། སྦྱར་བ་དེ་ལྟ་བུ་ནི་སླུ་བྱེད་ཀྱི་གབ་ཚིག་ཅེས་བྱའོ། །
གསུམ་པ་རིམ་པ་བྲལ་བའི་དཔེར་བརྗོད་ནི། ཡུ་བར་འོ་བྱེད་པད་ཅན་
གྱི། ། ངང་པ་ཚེར་མ་རྩུབ་མོ་ཅན། ། ཞལ་ལ་སྒྲ་སྙན་སྒྲོགས་བྱེད་ཅིང་། །
ལུས་ནི་འདར་བར་བྱེད་ཅིང་མཆུས། ། བ་སྤུའི་ཚེར་མ་རྩུབ་མོ་ཅན་གྱི་པད་



414
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
་་་་
ཅན་གྱི་ཡུ་བར་ངང་པས་ཡོངས་སུ་འཁྱུད་ནས་མཆུས་འོ་བྱེད་དོ། ། དེ་ཡང་ཇི་
ལྟར་དུ་བྱེད་ན། ཞལ་ལ་སྒྲ་སྙན་པོ་སྒྲོག་པར་བྱེད་ཅིང་། ལུས་ནི་དགའ་བས་
གཡོ་ཞིང་འདར་བ་དང་བཅས་ནས་བྱེད་དོ། ། ཞེས་པ་ནི་གབ་བྱའོ། ། གབ་
བྱེད་ནི། དེ་དག་གི་གོང་འོག་འཆོལ་བར་དཀྲུགས་ཤིང་སྔ་ཕྱིའི་རིམ་པ་དང་
བྲལ་བར་བྱས་ནས། དོན་གསལ་པོར་རྟོགས་པ་ལ་སྒྲིབ་པར་བྱེད་པ་སྟེ། སྦྱོར་
བ་འདི་ལྟ་བུ་ནི་རིམ་པ་བྲལ་བའི་གབ་ཚིག་ཅེས་བྱའོ། ། འདིར་སྣར་ཐང་པ་
སངྒྷ་ཤྲཱིས། གཞན་ལ་སྒྲ་སྙན་ཞེས་བསྒྱུར་ནས། འགྲེལ་པར། ངང་པའི་ཕྲུ་གུ་
གཞོན་ལ་ཡིད་དུ་འོང་བ་དག་མང་པོ་ཚོགས་ནས། ཞེས་མཛད་ཀྱང་། རྒྱ་
དཔེར་མུ་ཁཾ་ཞེས་སྣང་བའི་གཞོན་པའི་སྐད་དོད་མེད་དོ། ། དེས་ན་སྐབས་
འདིར་ཞལ་ཞེས་བསྒྱུར་ན་འབྲེལ་ལོ། །
བཞི་པ་རབ་བཅོམ་གྱི་དཔེར་བརྗོད་ནི། བུ་མོ་ཁྱོད་ཀྱི་རྐང་མཛེས་
ལ། ། རྐང་གདུབ་རྒྱས་པ་སྒྲ་སྙན་སྒྲོགས། ། མངོན་སུམ་ཉིད་དུ་གྱུར་པ་
འདིར། ། བདག་གི་སྲོག་ནི་བརྟན་མ་ཡིན། ། ཀྱེ་བུ་མོ་གཞོན་ནུ་མ་ཉོན་
ཅིག ། ཅེས་བོད་ནས། ཁྱོད་ཀྱི་རྐང་མཛེས་གཉིས་པོ་དག་ལ། རིན་པོ་ཆེའི་
རྐང་གདུབ་རྣམ་པར་རྒྱས་པ་སིལ་ཁྲོལ་གྱི་སྒྲ་སྙན་སྒྲོགས་པ་འདི། དབང་པོས་
མངོན་སུམ་དུ་མཐོང་ཞིང་ཐོས་པར་གྱུར་པའི་གནས་སྐབས་འདིར། ཆགས་
ལྡན་གྱི་སྐྱེ་བོ་བདག་གི་སྲོག་ནི་བརྟན་པ་མ་ཡིན་པར་འཆི་བ་ལ་ཐུག་སྟེ་འདོད་པ་
དྲག་ཏུ་གཟིར་བ་ལས་སོ་ཞེས་པའོ། ། འོ་ན་སྦྱོར་བ་འདི་ཤིན་ཏུ་གོ་བདེ་བས་
གབ་ཚིག་གི་མཚན་ཉིད་ཇི་ལྟར་ཞེས་ན་འགྱུར་གྱི་ཁྱད་པར་ལས་བོད་སྐད་དུ་ཇི་
བཞིན་པ་ཞིག་པ་སྟེ། རྒྱ་སྐད་ལ་ཤིན་ཏུ་གོ་དཀའ་ཞེས་དོན་བཅོམ་པ་ལྟར་ཡོད་
པས་ན་རབ་བཅོམ་གྱི་གབ་ཚིག་ཅེས་བྱའོ། ། བོད་སྐད་དུ་འདིའི་དཔེར་བརྗོད་
ལ། ཧ་ཧ་མི་སྒྲོགས་མཁའ་འགྲོས་མཚན། ། ཞེས་པ་ལྟ་བུ་འཐད་པར་མཁས་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 415
པའི་དབང་པོ་དཔང་ལོ་སོགས་ཊཱིཀ་མཛད་སྔ་མ་རྣམས་ཀྱིས་གསུངས་པ་ལྟར་
ངེས་པས་འཐད་དོ། །
ལྔ་པ་མཐུན་གཟུགས་ཀྱི་དཔེར་བརྗོད་ནི། གང་གི་ཡལ་ག་ཡལ་འདབ་
ལ། ། མེ་ཏོག་དམར་པོའི་དོག་པ་ཅན། ། འཁྲི་ཤིང་ཡལ་འདབ་ལྔ་པ་ནི། །
སྐྱེད་མོས་ཚལ་འདིར་བདག་གིས་མཐོང་། ། བརྗོད་བྱ་ཡན་ལག་གི་སོར་མོ་
རྣམས་ཀྱི་རྩེར་སེན་མོའི་ཁ་དོག་དམར་ཞིང་འོད་འཕྲོ་བའི་མཛེས་ལྡན་གཞོན་ནུ་
མ་ཡན་ལག་ལྔ་པ་འདི་ནི། སྐྱེད་མོས་ཚལ་འདིར་བདག་གི་མིག་གི་དགའ་སྟོན་
དུ་མཐོང་ངོ༌། ། ཞེས་པ་ནི་གབ་བྱའོ། ། གབ་བྱེད་ནི། ཡན་ལག་ལ་ཡལ་ག་
དང་། སོར་མོ་ལ་ཡལ་འདབ་དང་། སེན་མོ་ལ་མེ་ཏོག་དམར་པོའི་དོག་པ་
དང་། གཞོན་ནུ་མ་ཡན་ལག་ལྔ་ལ་འཁྲི་ཤིང་ཡལ་འདབ་ལྔ་པ་ཞེས་བསྡུས་པ་
བརྗོད་པའི་རྒྱུན་ལྟར་དོན་ཉིད་དེ་དང་མཐུན་པའི་དཔེའི་གཟུགས་སུ་གབ་པས་
ན། སྦྱོར་བ་འདི་ལྟ་བུ་ནི་མཐུན་གཟུགས་ཀྱི་གབ་ཚིག་ཅེས་བྱའོ། །
དྲུག་པ་རྩུབ་མོའི་དཔེར་བརྗོད་ནི། ལྷ་རྣམས་ལྷ་ཡི་ཁང་པ་རུ། ། སོ་
སོའི་འོད་ཀྱིས་དལ་བུར་རྒྱུ། ། དྲི་བཟང་རྫིང་བུར་མྱོས་བྱས་པ། ། དེ་རྣམས་
ད་ནི་རྒན་མོ་བཞིན། ། བརྗོད་བྱ་ཆང་མ་རྣམས་རང་རང་གི་ཁང་པ་རུ་སོ་སོའི་
བྱ་བ་དང་འབྲེལ་ནས་དལ་བུར་རྒྱུ་ཞིང་། ཆང་འཐུང་གི་བྱ་བ་ལ་ཞུགས་ཏེ་ཆང་
གིས་མྱོས་པར་བྱས་པ་ལ། ཆང་མ་དེ་རྣམས་ད་ནི་ར་རོ་སྟེ། ཡིད་རྨོངས་པ་
དང་། གཏམ་འཁྱོལ་བ་དང་། ལུས་ཚུགས་མི་ཐུབ་པ་སོགས་ལང་ཚོ་སོང་བའི་
རྒན་མོ་བཞིན་དུ་གྱུར་ཏོ། ། ཞེས་པ་ནི་གབ་བྱའོ། ། གབ་བྱེད་ནི། སུ་རཱ་ཞེས་
པ་སྒྲ་སྒྲུབ་ཀྱི་དབང་གིས་ཆང་མ་ལ་ངེས་ཚིག་བཤད་བྱར་ཡོད་ཙམ་ལས་ཡོངས་
སུ་མ་གྲགས་ཤིང་ལྷའི་མིང་ལ་རབ་ཏུ་གྲགས་པ་དང་། དྲི་བཟང་གི་རྫིང་བུ་ཡང་
ཆང་གི་ཚོགས་ལ་ངེས་ཚིག་བཤད་རུང་ཙམ་ཡོད་ཀྱི་ཡོངས་སུ་ནི་མ་གྲགས་ཏེ།
་་
....



416 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
ཁྲུས་ཀྱི་རྫིང་བུ་ལ་གྲགས་མོད། དེ་ལྟར་ན་ལྷ་རྣམས་ནི་ལྷ་ཡི་ཁང་པ་རུ་སོ་སོའི་
རང་འོད་ཀྱི་འཚོ་བར་བྱས་ནས་དལ་བུར་རྒྱུ་ཞིང་དྲི་བཟང་གི་རྫིང་བུར་ཁྲུས་ལ་
ཞུགས་ནས་དགའ་བས་མྱོས་པར་བྱས་པ་ལས། ལྷ་དེ་རྣམས་ད་ནི་རྒན་མོ་ལྟར་
རྨོངས་པར་གྱུར་ཏོ། ། ཞེས་ཡོངས་གྲགས་ཀྱི་ཚིག་རྩུབ་མོས་དོན་གབ་སྟེ་བརྗོད་
པས་ན། སྦྱོར་བ་འདི་ལྟ་བུ་ནི་རྩུབ་མོའི་གབ་ཚིག་ཅེས་བྱའོ། ། །
བདུན་པ་གྲངས་ཀྱི་དཔེར་བརྗོད་ནི། སྣ་ལྡན་དབུས་ན་གསལ་བྱེད་
བཞིས། ། ཡོངས་སུ་རྣམ་པར་བརྒྱན་པ་ཡི། ། གྲོང་ཁྱེར་འགའ་ཡོད་གང་ཞིག་
ན། ། མི་བདག་མི་བརྒྱད་མིང་ཅན་ཡོད། ། བརྗོད་བྱ་ཀཉྩ་པུ་རི་ཞེས་བྱ་བའི་
གྲོང་ཁྱེར་གང་ན། མི་བདག་ཀཉྩ་པུ་རཱིའི་རྒྱལ་པོ་སླ་བ་ཞེས་བྱ་བ་ཡོད་དེ།
ཞེས་པ་ནི་གབ་བྱའོ། ། གབ་བྱེད་ནི། སྣ་ལྡན་གྱི་ཡི་གེ་ཉ་ཡིག་དབུས་ན་གནས་
ཤིང་། དེ་ལ་ཀ་དང་། ཙ་དང་། པ་དང་། ར་སྟེ་གསལ་བྱེད་ཀྱི་ཡི་གེ་བཞིས་
ཡོངས་སུ་རྣམ་པར་བརྒྱན་པའི་གྲོང་ཁྱེར་འགའ་ཞིག་ཅེས་ ཀཉྩ་པུ་རི་དང་།
གྲོང་གང་ཞིག་དེ་ནི། ཀཉྩ་པུ་རི་སླ་བ་ཞེས་པའི་ཡི་གེ་བརྒྱད་ཚོགས་པའི་མིང་
ཅན་ཡོད་དོ། ། ཞེས་འདིའི་སྐབས་ཀྱི་ཡི་གེ་ནི་གསལ་བྱེད་ཁོ་ན་ལ་འཛིན་
དགོས་སོ། ། དེ་ལྟར་ཡི་གེ་གྲངས་བརྗོད་པའི་སྒོ་ནས་དོན་མི་གསལ་བ་སྒྲིབ་
པར་བྱེད་པས་ན་སྦྱོར་བ་དེ་ལྟ་བུ་ནི་གྲངས་ཀྱི་གབ་ཚིག་ཅེས་བྱའོ། །
བརྒྱད་པ་རབ་བརྟགས་ཀྱི་དཔེར་བརྗོད་ནི། ཚིག་རྣམས་རབ་ཏུ་
འཁྲུགས་པ་དང་། ། མགོ་བོ་དུད་ཅིང་མིག་དམན་པ། ། འདུག་ཀྱང་འདར་
ལྡན་བདག་ལ་ནི། ། རྒན་མོ་རྗེས་སུ་མི་བརྩེའམ། ། བརྗོད་བྱ་དབུལ་པོ་འགའ་
ཞིག་ཕྱུག་པོ་ལས་སློང་བ་ན། ནོངས་པས་ཚིག་རྣམས་རབ་ཏུ་འཁྲུགས་པ་སྟེ་མི་
གསལ་བ་དང་། ཞུམ་པས་མགོ་བོ་དུད་ཅིང་། མངོན་པར་འདོད་པའི་ཡུལ་མ་
ཐོབ་པས་མིག་དམན་པ་སྟེ་མིག་དཔངས་དམའ་བ་དང་། ཡིད་སྐྲག་པས་གང་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 417 །
དུ་འདུག་ཀྱང་ལུས་འདར་བ་དང་ལྡན་པ་རྫས་བྲལ་གྱི་སྐྱེ་བོ་བདག་ལ་ཕུན་
ཚོགས་དུ་མས་ཕྱུག་པ་ཁྱོད་རྗེས་སུ་མི་བརྩེ་འམ་སྟེ་བརྩེ་བར་རིགས་སོ། ། ཞེས་
པ་ནི་གབ་བྱའོ། ། གབ་བྱེད་ནི། བུད་མེད་འགའ་ཞིག་ལ། ཀྱེ་རྒན་མོ་ཞེས་
བཞད་གད་ཀྱིས་བོད་ནས། ཆགས་མྱོས་ཀྱི་ཚིག་འཁྲུལ་པ་དང་། ངོ་ཚས་མགོ་
བོ་དུད་ཅིང་མིག་དམའ་བ་དང་། འདོད་པས་དྲག་ཏུ་གདུང་བའི་ཤུགས་ཀྱིས་
ལུས་འདར་བ་དང་ལྡན་པའི་སྲེད་ལྡན་གྱི་སྐྱེ་བོ་བདག་ལྟ་བུ་ལ་ནི། ཁྱོད་རྗེས་སུ་
མི་བརྩེའམ་སྟེ་བརྩེ་བས་འདོད་པ་བརྟེན་དགོས་སོ་ཞེས། ཚིག་རབ་ཏུ་འཁྲུལ་
པ་ལ་སོགས་པ་དེ་རྣམས་བསླང་བ་དང་། འདོད་ལྡན་གཉིས་ཀ་ལ་ཡོད་མཉམ་
གྱི་ཆོས་དེ་འདོད་ལྡན་ལ་སྒྲོ་བཏགས་ཤིང་བྲིདྷཱའི་སྒྲ་ཕྱུག་པོ་དང་རྒན་མོ་གཉིས་
ཀ་ལ་འཇུག་པ་རྒན་མོ་ལ་སྒྲོ་བཏགས་ཏེ་བརྗོད་ནས་དོན་གབ་པ་བྱེད་པས་ན་
སྦྱོར་བ་འདི་ལྟ་བུ་ནི་རབ་བརྟགས་ཀྱི་གབ་ཚིག་ཅེས་བྱའོ། །
དགུ་པ་མིང་དུ་འདུས་པའི་དཔེར་བརྗོད་ནི། མིག་མི་བརྟན་མ་ས་ལྡན་
འགའ། ། དང་པོར་རཱ་ཛ་ཅེས་པར་སྒྲོགས། ། ས་ནཱ་ཏ་ན་ཡང་སྟེ་འདི། །
རྒྱལ་པོ་མ་ཡིན་ཁྱབ་འཇུག་མིན། ། བརྗོད་བྱ་ནི། ཀྱེ་མིག་མི་བརྟན་མ་སྟེ་མིག་
གཡོ་མ་ཞེས་མཛེས་མ་ལ་བོད་ནས། ས་ལྡན་ནི་རྒྱལ་པོ་དང་ལྗོན་ཤིང་གཉིས་ཀ་
ལ་འཇུག་ཅིང་། རཱ་ཛའི་སྒྲ་ནི་མིའི་རྒྱལ་པོ་དང་ཤིང་གི་རྒྱལ་པོ་གཉིས་ཀ་ལ་
འཇུག ས་ནཱ་ཏ་ན་ནི་ཁྱབ་འཇུག་དང་། མ་རྒྱས་པ་མིན་པ་དང་བཅས་པ་
གཉིས་ཀ་ལ་འཇུག་པ་ལས། སྐབས་འདིར་ས་ལྡན་རཱ་ཛའི་སྒྲ་དང་བཅས་པ་
མིའི་རྒྱལ་པོ་མ་ཡིན་ཞིང་། ས་ནཱ་ཏ་ན་ཁྱབ་འཇུག་མ་ཡིན་པས། སྡུག་པོར་མ་
རྒྱས་པ་མིན་པ་དང་བཅས་པའི་ཤིང་གི་རྒྱལ་པོ་ངེས་པ་ཡིན་ནོ། ། ཞེས་པ་ངེས་
པ་ཅན་གྱི་སྦྱར་རྒྱན་དུ་བྱས་པ་ནི་གབ་བྱའོ། ། གབ་བྱེད་ནི། ས་ལྡན་འགའ་
ཞེས་པ་དང་། རཱ་ཛ་ཞེས་པ་དང་། ས་ནཱ་ཏ་ན་ཞེས་མིའི་རྒྱལ་པོ་དང་ཤིང་གི་



418 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
རྒྱལ་པོ་དང་། ཁྱབ་འཇུག་དང་། མ་རྒྱས་པ་མིན་པ་དང་བཅས་པ་ཞེས་པ་
རྣམས་ཀྱི་མིང་འདུས་པར་བྱས་ནས། དོན་ཤིང་གི་རྒྱལ་པོ་གསལ་བར་རྟོགས་
པ་ལ་སྒྲིབ་པར་བྱེད་པས་ན། མིང་དུ་འདུས་པའི་གབ་ཚིག་ཅེས་བྱའོ། །
བཅུ་པ་བསྒྲིབས་པའི་དཔེར་བརྗོད་ནི། རྫས་བྲལ་མིག་ནི་བཏང་བྱས་
ནས། ། ནོར་ལྡན་རྣམས་ཅན་བགྲོད་པ་གང་། ། སྣ་ཚོགས་སྐྱོགས་བརྒྱས་
འཇིག་རྟེན་འགུགས། ། གཟུང་དཀའ་སྨད་འཚོང་མ་ཡིན་ནོ། ། ནོར་རྫས་
དང་བྲལ་བའི་དབུལ་པོའི་མི་ནི་བཏང་ཞིང་བོར་བར་བྱས་ནས། ནོར་ལྡན་གྱི་
སྐྱེ་བོ་རྣམས་ཡོད་པའི་གནས་ཅན་དུ་བགྲོད་པ་གང་ཞིག་སྣ་ཚོགས་པའི་སྐྱོགས་ཏེ་
ཐབས་ཚུལ་མི་འདྲ་བ་བརྒྱ་ཕྲག་དུ་མས་འཇིག་རྟེན་པ་རྣམས་རང་དབང་མེད་དུ་
འགུགས་པར་བྱེད་པ་ཁྱོད་ནི། བཟུང་བ་དང་བཟློག་པར་དཀའ་བའི་འཕྱོན་མ་
སྨད་འཚོང་ཉིད་ཡིན་པ་ནི་གབ་བྱའོ། ། གབ་བྱེད་ནི། རྫས་བྲལ་གྱི་མི་དང་
དུད་མི་ལེན་པར་ཡལ་བར་བཏང་བ་སོགས་ཏེ་རྣམས་སྨད་འཚོང་མའི་ཆོས་དང་
མཚུངས་པར་རྒྱལ་པོ་ལ་ཡང་ཡོད་ཅིང་། སྨད་འཚོང་མ་ཡིན་ནོ། ། ཞེས་པ་
དང་། དོན་བསྟན་མ་ཡིན་པ་རྒྱལ་པོ་ལྟ་བུ་གོ་ཞིང་། བསྟན་བྱར་གྱུར་པ་སྨད་
འཚོང་མ་སྒྲིབ་པར་བྱེད་པའི་སྦྱོར་བ་ལྟ་བུ་ནི་བསྒྲིབས་པའི་གབ་ཚིག་ཅེས་
བྱའོ། །
བཅུ་གཅིག་པ་མཐུན་པའི་སྒྲའི་དཔེར་བརྗོད་ནི། ཁྱོད་ཀྱི་ས་མིན་མིང་
མཐུན་གང་། ། རབ་གྱུར་སྐྲ་མིང་ཅན་ལས་རྒྱལ། ། དེ་ཡིས་དེང་བདག་མཆོག་
ཏུ་ནི། ། སྲེད་ལྡན་བྱེད་དོ་སྙན་སྒྲོགས་མ། ། ཀྱེ་སྙན་སྒྲོགས་མ་ཞེས་འབོད་
ནས། ཁྱོད་ཀྱི་མཆུ་བྱུ་རུའི་དམར་བ་ལས་ཀྱང་རྒྱལ་ཞིང་མཛེས་པ་དེ་ཡིས།
དེང་གི་དུས་འདི་ཉིད་དུ་སྐྱེ་བོ་བདག་ཅག་གི་ཡིད་མཆོག་ཏུ་ཆགས་ཤིང་སྲེད་པ་
དང་ལྡན་པར་བྱེད་དོ། ། ཞེས་པ་ནི་གབ་བྱའོ། ། གབ་བྱེད་ནི། ཁྱོད་ཀྱི་མིན་



སྙན་གཞུང་གི་ལེའུ་གསུམ་པ་སྒྲའི་རྒྱན་གྱི་རྒྱ་ཆེར་འགྲེལ་པ། 419
པ་ནི་ཨ་བྷ་ར་ཏེ། དྷཱ་ར་ས་གཞི་དང་གོང་གི་ཨ་ནི་མ་ཡིན་པར་དགག་པའོ། །
དེ་དང་མི་མཐུན་པ་གང་ཡིན་པ་དེ་ནི་ཨ་བྷ་ར་ཞེས་པ་སྟེ་མཆུའོ། ། དེ་བཞིན་དུ་
པྲ་ཞེས་པ་རབ་དང་། བཱ་ལ་ཞེས་པ་སྐྲའི་མིང་སྟེ། པྲ་བ་ལ་ནི་རབ་གྱུར་སྐྲ་ཞེས་
པའོ། ། དེའི་མིང་ཅན་གྱི་པྲ་བཱ་ལ་སྟེ། བྱུ་རུའོ། ། དེ་ལས་རྒྱལ་བ་ནི་མཆུ་བྱུ་
རུའི་དམར་བ་ལས་ཀྱང་མཛེས་པར་བརྗོད་པའོ། ། དེས་ན་སྒྲའི་རྣམ་གྲངས་
མཐུན་པ་ཨ་དྷཱ་ར་ས་མིན་པ་དང་། པྲ་བཱ་ལ་སྒྲ་མིང་ཅན་ལས་རྒྱལ་བའི་ཚིག་
གིས་བསྒྲུབས་ཏེ། དོན་མཆུ་བྱུ་རུའི་དམར་བ་ལས་མཛེས་པའི་བརྗོད་བྱ་སྒྲུབ་
པར་བྱེད་པས་ན། སྦྱོར་བ་འདི་ལྟ་བུ་ནི་མཐུན་པའི་སྒྲ་ཡི་གབ་ཚིག་ཅེས་
བྱའོ། །
བཅུ་གཉིས་པ་རྨོངས་པའི་དཔེར་བརྗོད་ནི། འདོད་ལྡན་བདག་ནི་མལ་
སྟན་ལ། ། ཁྲོ་བས་ཕྱིར་བཟློག་ཉལ་བར་གྱུར། ། ཆགས་པས་དེ་བཞིན་ཉིད་
ཉལ་ཏེ། ། དལ་བུ་ཡིས་ནི་ཁ་དག་སྦྱོར། ། བརྗོད་བྱ་འདོད་ལྡན་གྱི་སྐྱེ་བོ་ཕོ་མོ་
དགནི་འཁྲིག་པའི་བྱ་བ་རྩོམ་པའི་ཚེ། རང་གི་མལ་ཆ་དང་སྟན་ལ། འདི་
གཉིས་ཀྱིས་བདག་ཅག་བྱ་བ་བསྒྲུབ་པའི་གེགས་བྱས་སོ་ཞེས་ཁྲོ་བ་ལྟར་སྣང་བས་
མལ་སྟན་ལས་ཕྱིར་ལོག་པ་སྟེ་རྒྱབ་གཏད་ཅིང་གང་ཟག་དེ་གཉིས་ཁ་སྤྲོད་དུ་
ཉལ་བར་གྱུར་བ་དང༌། དེར་མ་ཟད་རང་གི་ཆགས་པས་ཀྱང་ཉལ་ཚུལ་དེ་
བཞིན་ཉལ་ཏེ། དལ་བུས་སྤྱོད་པ་ཡི་ནི་ཁ་དག་སྦྱོར་བར་བྱེད་དོ། ། ཞེས་པ་ནི་
གབབྱའོ། ། གབ་བྱེད་ནི། མལ་སྟན་ལ་ཁྲོ་ཞེས་པ་ཕན་ཚུན་ཁྲོ་བ་ལ་རྨོངས་
ཤིང་། མལ་སྟན་ལ་ཕྱིར་ལོག་ཞེས་པ་ཕོ་མོ་རྒྱབ་སྤྲོད་དུ་རྨོངས། ཆགས་པས་དེ་
བཞིན་ཉིད་དུ་ཉལ་ཞེས་པ། ཆགས་པས་ཕྱིར་ལོག་ཏུ་ཇི་ལྟར་ཉལ་སྙམ་པར་
རྨོངས། དལ་བུས་ཁ་སྦྱོར་ཞེས་པ། རྒྱབ་སྤྲད་ནས་ཁ་ཇི་ལྟར་སྦྱོར་སྙམ་པར་
རྨོངས་ཏེ། དོན་ཤིན་ཏུ་མི་གསལ་བར་སྒྲུབ་པར་བྱེད་པས་ན་སྦྱོར་བ་འདི་ལྟ་བུ་



420
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ནི་རྨོངས་པའི་གབ་ཚིག་ཅེས་བྱའོ། །
བཅུ་གསུམ་པ་ཡོངས་འཕྲོགས་ཀྱི་དཔེར་བརྗོད་ནི། བྱ་རྒྱལ་ཟས་སྐྱེས་
དགྲ་ཡིས་ནི། ། བླ་མའི་འོད་ཀྱིས་བཅོམ་སྐྱེ་བོ། ། ཁ་འཇོམས་གྲོགས་མིན་
འཛིན་པ་ཡིས། ། ཁྱབ་པའི་མཁའ་ལ་མངོན་པར་དགའ། ། བརྗོད་བྱ་ཉི་མའི་
འོད་ཀྱིས་བཅོམ་པའི་སྐྱེ་བོ་རྣམས་སྤྲིན་གྱིས་ཁྱབ་པའི་མཁའ་ལ་མངོན་པར་
དགའོ། ། ཞེས་པ་ནི་གབ་བྱའོ། ། གབ་བྱེད་ནི། བྱ་ནི་སྐབས་ཐོབ་ལས་
མཁའ་ལྡིང་སྟེ། དེ་རྒྱལ་བ་ནི་སྔོན་རྒྱ་མཚོ་བསྲུབས་པ་ལས་བྱུང་བའི་བདུད་རྩི་
དེས་ཕྲོགས་པས་སོ། ། བདུད་རྩིའི་ཟས་ཅན་འདི་བརྒྱ་བྱིན་ཏེ། དེ་ལས་སྐྱེས་
པ་ནི་སྲིད་སྒྲུབ་ཞེས་པ་དབང་པོའི་བུའོ། ། དེའི་དགྲ་ནི་ཀན་ཡིན་ལ། དེའི་བླ་
མ་ནི་ཉི་མའོ། ། དེའི་འོད་ཀྱི་གདུངས་ཤིང་བཅོམ་པའི་སྐྱེ་བོ་རྣམས་ནི། ཁ་བ་
འཇོམས་པ་སྟེ་མེ་ཡིན་ལ། དེའི་གྲོགས་མིན་ཞིང་དགྲར་གྱུར་པ་ནི་ཆུ་སྟེ། དེ་
འཛིན་པ་ནི་ཆུ་འཛིན་ཞེས་པ་སྤྲིན་གྱིས་ཡོངས་སུ་ཁྱབ་པའི་མཁའ་ལ་མངོན་པར་
དགའོ། ། ཞེས་ཚིག་གི་ཕྲེང་བ་བརྒྱུད་མར་བྱས་པ་སྔ་མ་སྔ་མའི་དོན་རྣམས་ཕྱི་
མ་ཕྱི་མས་འཕྲོག་པ་ལྟར་སྣང་པའི་སྒོ་ནས་དོན་མི་གསལ་བར་སྒྲིབ་པར་བྱེད་ ་
པས་ན་སྦྱོར་བ་འདི་ལྟ་བུ་ནི་ཡོངས་ཕྲོགས་ཀྱི་གབ་ཚིག་ཅེས་བྱའོ། །
བཅུ་བཞི་པ་གཅིག་བསྒྲིབས་པའི་དཔེར་བརྗོད་ནི། ནམ་ཡང་མཚོན་
དང་བུད་མེད་ཀྱི། ། ནུ་མའི་དཀྱིལ་འཁོར་ལ་མ་རེག ། མི་མ་ཡིན་པ་འགའ་
ཞིག་ནི། ། ལག་ནི་འབྲས་མེད་ཡིན་ནོ་ལོ། ། དུས་ནམ་ཡང་མཚོན་ཆ་དང་།
བུད་མེད་ཀྱི་ནུ་མའི་དཀྱིལ་འཁོར་ལ་རེག་པའི་དགའ་བ་ཉམས་སུ་མྱོང་བ་མ་
ཡིན་ཡང་། མི་མ་ཡིན་པ་འགའ་ཞིག་གི་ལག་པ་སྟེ་དྲི་ཟའི་ལག་པའི་མིང་ཅན་
གྱི་ཤིང་ཨེ་རཎྜ་ཞེས་བྱ་བ་ནི་འབྲས་མེད་ཡིན་ནོ་ཞེས་ཟེར་ཡང་དེ་ལྟར་མ་ཡིན་ཏེ།
འབྲས་བུ་དང་བཅས་པའོ། ། ལོ་ཞེས་པ་སྔ་མ་ལ་རངས་པའི་ཚིག་གོ། ། འདི་



སྙན་གཞུང་གི་ལེའུ་གསུམ་པ་སྒྲའི་རྒྱུན་གྱི་རྒྱ་ཆེར་འགྲེལ་པ། 421
ནི་གབ་བྱའོ། ། གབ་བྱེད་ནི། དྲི་ཟ་མ་ཡིན་གསལ་བར་བྱས་ཏེ། བརྟེན་པ་
དེའི་ལག་པའི་མིང་ཅན་གྱི་ཤིང་ཨེ་རཎ་གཅིག་པུ་སྦས་ཏེ་བརྗོད་པས་ན་སྦྱོར་བ་
འདི་ལྟ་བུ་ནི་གཅིག་བསྒྲིབས་པའི་གབ་ཚིག་ཅེས་བྱའོ། །
བཅོ་ལྔ་པ་གཉི་ག་བསྒྲིབས་པའི་དཔེར་བརྗོད་ནི། སུ་ཞིག་གང་དང་
འགྲོགས་པ་ཡིས། ། བྱ་བ་ཐམས་ཅད་ཉེ་བར་ནི། ། ཐོབ་ཅིང་ཟས་ཀྱི་དུས་
དག་ཏུ། ། གལ་ཏེ་མཐོང་ན་འདོར་བར་བྱེད། ། བརྗོད་བྱ་སྐྱེས་བུ་སུ་ཞིག་
རང་གི་སྐྲ་ནི་མགོ་བོ་གང་དང་འགྲོགས་པའི་དུས་སུ་ཁྲུས་དང་སྐྲ་ཤད་ལ་སོགས་
པ་མཛེས་པའི་བྱ་བ་ཐམས་ཅད་ཉེ་བར་ཐོབ་པ་སྟེ་སྒྲུབ་པར་བྱེད་ཅིང་། ཟས་ལ་
སྤྱོད་པའི་དུས་དེ་དག་ཏུ་གལ་ཏེ་ཟས་ནང་དུ་སྐྲའི་ཉག་མ་གཅིག་ཙམ་མཐོང་ན་
ཡང་ཕྱིར་འདོར་བར་བྱེད་དོ། ། ཞེས་པ་ནི་གབ་བྱའོ། ། གབ་བྱེད་ནི། རྟེན་
མགོ་བོ་དང་། བརྟེན་པ་སྐུའི་མིང་གཉིས་ཀ་སྤྲས་ཏེ་དོན་སྒྲིབ་པར་བྱེད་པས་ན་
སྦྱོར་བ་འདི་ལྟ་བུ་ནི་གཉིས་ཀ་བསྒྲིབས་པའི་གབ་ཚིག་ཅེས་བྱའོ། །
བཅུ་དྲུག་པ་ཡོངས་སུ་འདྲེས་པའི་གབ་ཚིག་ལ། དཔེར་བརྗོད་དང་
དོན་བསྡུ་གཉིས་ལས། དཔེར་བརྗོད་ནི། ཧ་ཡ་ག་ཛ་བྷ་ཊ་ཅན། ། སྡེ་འདི་
གལ་ཏེ་མ་རྒྱལ་ན། ། མཱ་ཏྲི་ཀ་མེད་ངེད་ཀྱི་བུ། ། འདི་ནི་ཡི་གེ་ཤེས་ཀྱང་
བླུན། ། བརྗོད་བྱ་ནི། ཧ་ཞེས་པས་བྲོ་བ་བཞི་དང་། ཡ་ཞེས་པས་མཐར་
གནས་བཞི་དང་། ག་ཞེས་པས་ཀ་སྡེ་དང་། ཛ་ཞེས་པས་ཙ་སྡེ་དང་། བྷ་ཞེས་
པས་པ་སྡེ་དང་། ཊ་ཞེས་པས་ཊ་སྡེ་དང་། སེ་ནའི་ས་བཅས་པ་ཨི་ན་ཡི་གེ་སྟེ།
སའི་ཨ་དང་། ཨི་ནའི་ཨི་མཚམས་སྦྱར་བས་སེ་ན་གྲུབ་པའི་ན་ཞེས་པས་ཏ་སྡེ་
རྣམས་མཚོན་ཏེ། དེས་ན་ཡི་གེ་འདི་རྣམས་དབྱངས་དང་བཅས་པ་ལས་མ་
རྒྱལ་བའམ་མ་ཤེས་ན། མཱ་ཏྲི་ཀ་སྟེ་ཡི་གེའི་ཕྱི་མོ་ཙམ་ཡང་ཤེས་པ་མིན་པས་ན།
ངེད་ཀྱི་བུ་འདི་ནི་ཕྱི་རོལ་རིག་བྱེད་རྟགས་པ་རང་བྱུང་སོགས་ལོག་རྟོག་གི་ཕྲེང་



422
བ་བརྒྱུད་མར་ཤེས་ཀྱང་། མཁས་པ་མ་ཡིན་ཏེ་བླུན་པའི་རང་བཞིན་ཅན་ཡིན་
ནོ། ། ཞེས་པ་ནི་གབ་བྱའོ། ། གབ་བྱེད་ནི། ཧ་ཡ་རྟ། ག་ཛ་གླང་པོ། བྷ་ཊ་
དཔའ་བོ་སྟེ་དཔུང་བུ་ཆུང་། སེ་ན་སྡེ་སྟེ། རྟ་གླང་དཔུང་བུ་ཆུང་དང་བཅས་
པའི་ཕ་རོལ་གྱི་སྡེ་འདི་ལས་ད་རེས་མ་རྒྱལ་ན། མཱ་ཏྲི་ཀ་མེད་པ་སྟེ་མ་མེད་པའི་
ངེད་ཀྱི་བུ་འདི་ནི་ཡི་གེ་ལེགས་པར་ཤེས་ཀྱང་བླུན་པོ་ཡིན་ནོ། ། ཞེས་མིང་དུ་
འདུས་པ་དང་བསླུས་པའི་གབ་ཚིག་འདྲེས་པ་ན་སྦྱོར་བ་འདི་ལྟ་བུ་ནི་ཡོངས་སུ་
འདྲེན་པའི་གབ་ཚིག་ཅེས་བྱའོ། །
དེའི་དོན་བསྡུ་བ་ནི། དེ་ནི་མིང་དུ་འདུས་པར་བསྲེས། ། བསླུས་པ་ཡི་
ནི་གཟུགས་དང་ལྡན། ། དེ་བཞིན་ཉིད་དུ་གཞན་གྱི་ཡང་། ། འདྲེས་པའི་རིམ་
པ་ཤེས་པར་བྱ། ། བཤད་ཟིན་དེ་མ་ཐག་པའི་གབ་ཚིག་དེ་ནི། ཧ་ཡ་ལ་སོགས་
པ་རྐང་པ་སྔ་མ་གཉིས་ཀྱི་རྟ་གླང་དཔུང་བུ་ཆུང་ཕྱི་མོ་དང་བཅས་པ་མིང་དུ་
འདུས་པའི་གབ་ཚིག་བསྲེས་ཤིང་། མཱ་ཏྲི་ཀ་མེད་པ་ནི་ཡི་གེའི་ཕྱི་མོ་མེད་པ་
ཞེས་པ་ལ། སྐྱེད་བྱེད་ཀྱི་མ་མེད་པར་གོ་སྟེ་བསླུས་པ་དང་། ཨཀཱ་ར་ནི་རིག་
བྱེད་རྟོགས་པ་རང་བྱུང་ཞེས་པ་ལ། ཡི་གེ་ཞེས་པར་གོ་ཞིང་བསླུས་པས་ན། དེ་
ལྟར་རྐང་པ་ཕྱི་མ་གཉིས་ཀྱིས་བསླུས་པའི་གབ་ཚིག་ཉིད་ཀྱི་གཟུགས་དང་ལྡན་པ་
སྟེ། ཚུལ་དེ་བཞིན་དུ་གབ་ཚིག་གི་རྒྱུན་མི་འདྲ་བ་གཞན་དང་གཞན་གྱི་ཡང་
གཟུགས་དག་ཚིགས་སུ་བཅད་པ་གཅིག་ལ་བསྲེས་ཞིང་བཀོད་པར་བྱས་པ་ལས།
འདྲེས་པའི་གབ་ཚིག་གི་རིམ་པ་གཞན་དག་ཀྱང་རྟོགས་ཤིང་ཤེས་པར་བྱའོ། །
ཞེས་འདོམས་པའོ། ། གབ་ཚིག་བཅུ་དྲུག་གི་རྒྱན་བཤད་ཟིན་ཏོ།། ། །
སྙན་ངག་གི་སྐྱོན་སེལ་རྒྱས་པར་བཤད་པ།
སྤྱི་དོན་གསུམ་པ་སྐྱོན་སེལ་རྒྱས་པར་བཤད་པ་ལ་མདོར་བསྟན་དང་།



སྙན་འགྲེལ་ལས་སྙན་ངག་གི་སྐྱོན་སེལ་རྒྱས་པར་བཤད་པ། 423
རྒྱས་བཤད་གཉིས་ལས། དང་པོ་ནི། དོན་ཉམས་དོན་འགལ་དོན་ གཅིག་
པ། ། ཐེ་ ཚོམ་ཅན་དང་རིམ་ པ་ཉམས། ། སྒྲ་ཉམས་ གཅོད་ མཚམས་
ཉམས་པ་དང་། ། སྡེབ་ སྦྱོར་ཉམས་དང་མཚམས་སྦྱོར་བྲལ་ ། ། ཡུལ་དུས་སྒྱུ་
རྩལ་འཇིག་རྟེན་དང་། ། ལུང་རིགས་དག་དང་འགལ་བ་སྟེ། ། སྐྱོན་བཅུ་དེ་
དག་སྙན་ངག་ལ། ། སྙན་ངག་མཁན་གྱིས་སྤང་བར་བྱ། ། དམ་བཅའ་གཏན་
ཚིགས་དཔེ་ཉམས་པ། ། ཞེས་པ་འདི་ཡང་སྐྱོན་མིན་ནམ། ། ཕལ་ཆེར་དཔྱད་
པ་དཀའ་བ་ཉིད། ། སྦྱོར་བ་དེ་ཡི་འབྲས་བུ་ཅི། ། བརྗོད་བྱའི་དོན་ཉམས་པ་
སྟེ་དོན་དང་བྲལ་བ་དང་། དོན་སྔ་ཕྱི་འགལ་བ་དང་། དོན་གཅིག་པོ་དེ་
དགོས་པ་མེད་བཞིན་དུ་ཡང་ཡང་ཟློས་པ་དང་། དོན་ཅི་ཡིན་མི་ཤེས་པ་ཐེ་ཚོམ་
བསྐྱེད་པ་ཅན་དང་། དོན་བསྟན་བྱ་སྔ་ཕྱིའི་རིམ་པ་ཉམས་པ་སྟེ། གོང་འོག་
འཁྲུག་པ་དང་། ལེགས་སྦྱར་གྱི་སྐད་སྦྱོར་བ་ན་སྒྲའི་བསྟན་བཅོས་དང་འགལ་
ཏེ་ཉམས་པ་དང་། ངལ་གསོ་དང་ཚིག་གི་གཅོད་མཚམས་ཉམས་པ་དང་།
བྲྀཏྟ་དང་ཛཱ་ཏིའི་སྡེབ་སྦྱོར་ཉམས་ཏེ་དེ་དག་གི་མཚན་ཉིད་མི་ལྡན་པ་དང་།
ཚིག་གི་མཚམས་སྦྱོར་སྒྲའི་བསྟན་བཅོས་ལས་བཤད་པའི་ཡ་ཎ་ར་བསྒྱུར་བ་ས་
དང་བྲལ་བ་སྟེ་དགུ་དང་རི་ལ་སོགས་པ་ཡུལ་དང་། ཉིན་མཚན་ལ་སོགས་པ་
དུས་དང་། གར་དང་གླུ་ལ་སོགས་པ་སྒྱུ་རྩལ་དང་། རྣམ་པ་སྣ་ཚོགས་པའི་
འཇིག་རྟེན་དང་། རིག་བྱེད་ལ་སོགས་པ་ལུང་དང་། མངོན་སུམ་རྗེས་དཔག་
ལ་སོགས་པའི་རིག་བྱེད་དང་འགལ་བ་སྟེ། དྲུག་པོ་གཅིག་ཏུ་བསྡུས་ནས་
བསྟན་པའི་སྐྱོན་བཅུ་པོ་དེ་དག་སྙན་ངག་ལ་སྐྱོན་དུ་ཤེས་པས་སྙན་ངག་མཁན་
རྣམས་ཀྱིས་སྤང་བར་བྱའོ། ། གཞན་ཡང་དམ་བཅའ་ཉམས་པ་དང་། གཏན་
ཚིགས་ཉམས་པ་དང་། དཔེ་ཉམས་པ་སྟེ་གསུམ་པོ་འདི་ཡང་སྐྱོན་དུ་འགྱུར་བ་



424
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
མ་ཡིན་ནམ་འདིར་མི་འཆད་པ་ཅི་ཞེ་ན། འདི་རྣམས་རྟོག་གེའི་ཆོས་ལུགས་ལ་
ཡོངས་སུ་གྲགས་པ་ལས། རིག་ཚུལ་གྱི་ལམ་འདི་ལ་དངོས་སུ་མ་གྲགས་པས་
དཔྱད་པར་དཀའ་བ་ཉིད་ཡིན་པ་དེའི་ཕྱིར་དེ་ལྟ་བུ་སྦྱར་བ་ཡིས་ནི། འབྲས་བུ་
ཅི་བྱ་སྟེ་དགོས་པ་འགའ་ཡང་མེད་དོ་ཞེས་པའོ། །
གཉིས་པ་རྒྱས་བཤད་ལ་བཅུའི་དང་པོ་དོན་ཉམས་ལ་མཚན་ཉིད།
དཔེར་བརྗོད། དམིགས་བསལ་གསུམ་ལས། དང་པོ་མཚན་ཉིད་ནི། ཚོགས་
པའི་དོན་གྱིས་སྟོང་པ་གང་། ། དེ་ནི་དོན་ཉམས་ཞེས་པར་འདོད། ། མྱོས་པ་
སྨྱོན་པ་བྱིས་པ་ཡི། ། བརྗོད་ལས་གཞན་དུ་དེ་སྐྱོན་ནོ། ། ཞེས་པ་སྟེ། རྗོད་
བྱེད་ཀྱི་ཚིག་ཚོགས་པའི་རང་བཞིན་ཡིན་པ་ལ་བརྗོད་བྱའི་དོན་གྱིས་སྟོང་པ་སྟེ་
དོན་གཏན་ལ་དབབ་རྒྱུ་གང་ཡང་མེད་པ་དེ་ནི་དོན་ཉམས་པ་ཞེས་བྱ་བའི་སྐྱོན་
ཡིན་པར་འདོད་དེ། དེ་ཡང་མྱོས་པ་སྟེ་བཟི་བའོ། ། གདོན་ལ་སོགས་པས་
སླད་པ་སྨྱོན་པ་དང་། བསམ་པ་མ་ཕྱེད་པའི་བྱིས་པ་ལྟ་བུ་ཡི་ནི་བརྗོད་པར་
གྱུར་པ་ལས་མ་བཀག་སྟེ། དེ་ལས་གཞན་དུ་གྱུར་པ་སྟེ་སྐྱེས་བུ་བསམ་ཤེས་དང་
ལྡན་པའི་ཚུལ་དེ་དག་སྐྱོན་གྱི་དངོས་པོ་ཁོ་ནར་གྱུར་པ་ན་སྤང་བྱ་ཡིན་ནོ། ། །
དཔེར་བརྗོད་ནི། འདི་ནི་རྒྱ་མཚོ་འཐུང་བྱེད་དེ། ། བདག་ནི་དེ་རིང་
རྒས་པས་གཟིར། ། སྤྲིན་འདི་རབ་ཏུ་སྒྲོགས་བྱེད་དེ། ། འཕྲོག་བྱེད་ས་སྲུང་
དག་ལ་དགའ། ། སྐྱེས་བུ་འདི་ནི་རྒྱ་མཚོ་འཐུང་བར་བྱེད་དེ། བདག་ནི་དུས་
དེ་རིང་ཉིད་ལང་ཚོ་རྒས་པས་གཟིར་ལ། སྤྲིན་པ་འདི་ཡང་འབྲུག་གིས་རབ་ཏུ་
སྒྲོགས་པར་བྱེད་དེ། འཕྲོག་བྱེད་ཁྱབ་འཇུག་ནི་གླང་པོ་ཆེ་ས་སྲུང་དག་ལ་ཤིན་
ཏུ་དགའོ། ། ཞེས་རྐང་པ་དེ་ཙམ་ཚོགས་ཀྱང་དོན་འབྲེལ་མེད་ཁོ་ན་ལས།
འབྲེལ་ལྡན་གྱི་བརྗོད་བྱའི་དོན་ཕྲ་མོ་ཙམ་ཡང་བསྟན་རྒྱུ་མེད་པའི་སྦྱོར་བ་འདི་
ལྟ་བུ་ལ་དོན་ཉམས་ཀྱི་སྐྱོན་ཞེས་བྱའོ། །



སྙན་འགྲེལ་ལས་སྙན་ངག་གི་སྐྱོན་སེལ་རྒྱས་པར་བཤད་པ། 425
དེའི་དམིགས་བསལ་ནི། འདི་སེམས་རྣལ་དུ་མི་གནས་པའི། ། མངོན་
པར་བརྗོད་ལ་སྨད་མིན་ཏེ། ། གཞན་དུ་དེ་ལྟ་བུ་ལ་སོགས། ། སྙན་ངག་
མཁན་པོ་སུ་ཞིག་སྦྱོར། ། དོན་ཉམས་ཀྱི་ཚུལ་འདི་ལྟ་བུ་ནི་སེམས་རྣལ་དུ་མ་
གནས་པའི་སྨྱོན་པ་ལྟ་བུས་མངོན་པར་བརྗོད་པ་ལ་ནི་མཁས་པ་རྣམས་ཀྱིས་སྨད་
པར་བྱ་བ་ཉིད་མིན་ཏེ། དེ་ལས་གཞན་དུ་སྐྱོན་དེ་ལྟ་བུ་ལ་སོགས་པ་འབྲེལ་མེད་
ཀྱི་ཚིག་ནི་སྙན་ངག་མཁན་གྱི་སྐྱེས་བུ་སུ་ཞིག་གིས་སྦྱར་ཏེ་ནམ་ཡང་མི་སྦྱོར་
རོ། ། ཞེས་པའོ། །
གཉིས་ པ་ དོན་ འགལ་ ལ་ ཡང་ མཚན་ ཉིད། དཔེར་ བརྗོད།
དམིགས་བསལ་གསུམ་ལས། མཚན་ཉིད་ནི། ངག་གཅིག་གིས་ནི་རབ་སྦྱར་བ།
སྔ་མ་ཕྱི་མ་གཞན་འཇོམས་པ། ། འགལ་བའི་དོན་ཅན་ཉིད་ཀྱི་སྐྱོན། ། དོན་
འགལ་ཞེས་པར་རབ་ཏུ་བརྗོད། ། རྗོད་བྱེད་ཀྱི་ངག་གཅིག་གིས་རབ་ཏུ་སྦྱར་
བའི་སྙན་ངག་གང་ལ། ངག་སྔ་མ་དང་ཕྱི་མ་དག་ཕན་ཚུན་གཅིག་གིས་གཅིག་
གི་ནུས་པ་གཞན་དུ་འཇོམས་ཤིང་འགལ་བར་གྱུར་པ་དེ་ནི་དོན་འགལ་ཞེས་བྱ་
བའི་སྐྱོན་དུ་རབ་ཏུ་བརྗོད་དོ། །
དེའི་དཔེར་བརྗོད་ནི། དགྲ་རིགས་མཐའ་དག་འཇོམས་པ་དང་། །
སྣ་ཚོགས་ཁུར་ནི་རྒྱལ་གྱུར་ཅིག ། འབྱུང་པོ་ཀུན་ལ་བརྩེ་བ་ཅན། ། ཁྱོད་ལ་
དགྲ་ནི་སུ་ཡང་མེད། ། དགྲ་རིགས་མཐའ་དག་འཇོམས་པའི་རྟུལ་ཕོད་པ་དང་།
བྱ་བ་སྣ་ཚོགས་པའི་ཁུར་དང་ལྡན་པ་གང་འདི་ཉིད་དུས་ཀུན་ཏུ་རྒྱལ་བར་གྱུར་
ཅིག་ཅེས་ཤིས་པར་བརྗོད་ནས། འབྱུང་པོ་སྟེ་སྐྱེ་འགྲོ་ཀུན་ལ་བརྩེ་བའི་རང་
བཞིན་ཅན་དུ་གྱུར་པའི་རྒྱལ་པོ་ཁྱོད་ལ་དགྲའི་འཚེ་བ་ནི་སུ་ཡང་མེད་དོ། །
ཞེས་གོང་དུ་དགྲ་རིགས་མཐའ་དག་ཅེས་པ་དང་། མཇུག་ཏུ་དགྲ་མེད་ཅེས་པ་
འགལ་ཞིང་གོང་དུ་འཇོམས་ཅེས་པ་དང་། འོག་ཏུ་བརྩེ་བ་ཅན་ཞེས་པའི་



426 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འགལ་སྦྱོར་འདི་ལྟ་བུ་ནི་འགལ་བའི་དོན་ཅན་གྱི་སྐྱོན་ཞེས་བྱའོ། །
དམིགས་བསལ་ ལ། འགའ་ ཞིག་ ཏུ་ འདོད་ ཚུལ་ བསྟན་ པ་ དང་།
དཔེར་བརྗོད་གཉིས་ལས། འདོད་ཚུལ་ནི། མངོན་པར་ཆགས་ལྡན་སེམས་ལ་
ནི། ། སྐབས་དེ་འགའ་ཞིག་ཡོད་པས་ན། ། གང་ལ་འགལ་བའི་དོན་ཅན་
གྱི། ། ཚིག་ཀྱང་མངོན་པར་འདོད་པར་འགྱུར། ། སྨྲ་བ་པོ་དང་འབྲེལ་བའི་
འདོད་གདུངས་ཀྱི་སྐྱེ་བོ་འགའ་ཞིག་ཡུལ་བུད་མེད་མཛེས་མ་ལ་མངོན་པར་
ཆགས་པ་དང་ལྡན་པ་དེའི་སེམས་ལ་ནི་རང་དབང་མེད་པས། ཚིག་མུ་ཅོར་སྣ་
ཚོགས་སུ་སྨྲ་བའི་སྐབས་དེ་ལྟ་བུ་འགའ་ཞིག་ཙམ་ཡོད་པ་ཡིན་པས་ན། དེའི་
ཕྱིར་ཆགས་པ་ཕུལ་བྱུང་ལ་སོགས་པའི་སྦྱོར་བ་གང་ལ་འགལ་བའི་དོན་ཅན་གྱི་
ཚིག་ཀྱང་རྟག་ཏུ་མི་འདོད་པ་ནི་མ་ཡིན་ཏེ་མངོན་པར་འདོད་པར་འགྱུར་
རོ། ། ཞེས་པའོ། །
དེའི་དཔེར་བརྗོད་ནི། གཞན་གྱི་བུད་མེད་ལ་སྲེད་པ། ། འཕགས་པ་
དག་གིས་ག་ལ་རིགས། ། དེ་ཡི་སོ་སྒྲིབ་གཡོ་བ་དག ། བདག་ནི་ནམ་ཞིག་
འཐུང་འགྱུར་རམ། ། སྐྱེ་བོ་གཞན་གྱི་བུད་མེད་ལ་སྲེད་པར་བྱེད་པ་ནི་འཕགས་
པར་གྱུར་པ་བདག་གིས་ག་ལ་རིགས་ཏེ་ནམ་ཡང་མི་རིགས་མོད། འོན་ཀྱང་
དེའི་ཆུང་མ་བཞིན་བཟང་མ་དེ་ཡི་སོ་སྒྲིབ་སྟེ་མཆུ་སྒྲོས་བིམ་པ་ལྟར་དམར་བ་
གཡོ་ཞིང་བསྐྱོད་པའི་མཛེས་པ་དག་ནི་བདག་གིས་དུས་ནམ་ཞིག་གི་ཚེ་འཐུང་
བའི་སྐལ་ལྡན་དུ་འགྱུར་རམ། ཞེས་སྨོན་པའི་ཚིག་ཏུ་བྱས་པ་སྟེ། གོང་དུ་
ཆགས་པ་མི་རིགས་པ་དང་། རྗེས་སུ་མཆུ་ལ་ཆགས་པའི་ཚིག་དེ་དག་སྔ་ཕྱི་
འགལ་ཡང་ཆགས་པ་ཕུལ་བྱུང་གི་གནས་སྐབས་དེ་ལྟ་བུ་ཁས་ལེན་པར་བསྟན་
པའོ། །།
གསུམ་པ་དོན་གཅིག་པའི་སྐྱོན་ལ། མཚན་ཉིད། དཔེར་བརྗོད། །



སྙན་འགྲེལ་ལས་སྙན་ངག་གི་སྐྱོན་སེལ་རྒྱས་པར་བཤད་པ།
427
དམིགས་བསལ་ གསུམ་ ལས། མཚན་ ཉིད་ནི། དོན་ ཉིད་ དམ་ ནི་ སྒྲ་ ལ་
ཡང་། ། ཁྱད་པར་མེད་པར་སྔར་བརྗོད་པ། ། གལ་ཏེ་སླར་ཡང་རབ་བསྒྲགས་
པ། ། དེ་ནི་དོན་གཅིག་པར་འདོད་དཔེར། ། བརྗོད་བྱ་དོན་ཉིད་དམ་རྗོད་
བྱེད་ཀྱི་སྒྲ་ལ་ཡང་དོན་ཐ་དད་པའི་ཁྱད་པར་ཅུང་ཟད་ཀྱང་མེད་པ་ཉིད་དུ་སྔར་
བརྗོད་པ་ཡིན་ཡང་། གལ་ཏེ་སླར་ཡང་དགོས་པ་མེད་བཞིན་དུ་དོན་ནམ་ཚིག་
དེ་ཟློས་ཤིང་རབ་ཏུ་བསྒྲགས་པས་དེ་ལྟ་བུ་ནི་དོན་གཅིག་ཞེས་བྱ་བའི་སྐྱོན་ཡིན་
པར་འདོད་དེ་དཔེར་བརྗོད་ན་ཞེས་པའོ། །
དཔེར་བརྗོད་ནི། སྲེད་པ་སྲེད་བྱེད་བུ་མོ་རྣམས། ། དེ་ཡི་ལན་བུའི་
འོད་ཟེར་ཅན། ། ཆུ་འཛིན་གློག་དང་ལྡན་པ་དང་། ། ཟབ་མོ་སྒྲ་སྒྲོགས་འདི་
དག་གོ། ། འདོད་པའི་སྲེད་པ་དང་ལྡན་ཞིང་འདོད་པ་ལ་སྲེད་བྱེད་ཀྱི་བུ་མོ་
རྣམས་ཀྱི་སྲེད་པ་འཕེལ་བའི་རྒྱུ་ནི། བུ་མོ་དེ་རྣམས་སོ་སོ་ཡི་ནི་སྐྲའི་ལན་བུའི་
འོད་ཟེར་ཁ་དོག་མཐིང་ཞིང་གནག་པའི་མདངས་ཅན་ གྱི་ཆུ་འཛིན་དང་།
གློག་དང་ལྡན་པ་དང་། འབྲུག་གི་སྒྲ་ཟབ་མོ་སྒྲོགས་པར་བྱེད་པ་འདི་དག་
གོ། ། ཞེས་འདོད་པ་ལ་སྲེད་པ་དང་། སྲེད་བྱེད་དོན་གཅིག་ཅིང་། ཆུ་
འཛིན་དང་། གློག་དང་ལྡན་པ་དང་། ཟབ་མོ་སྒྲ་སྒྲོགས་ཞེས་པ་འདི་རྣམས་
སྤྲིན་དུ་དོན་གཅིག་ཀྱང་སླར་དགོས་པ་མེད་བཞིན་དུ་དེ་དག་བསྐྱར་བས་ན་སྦྱོར་
བ་འདི་ལྟ་བུ་ནི་དོན་གཅིག་ཅེས་བྱ་བའི་སྐྱོན་གྱི་དཔེར་བརྗོད་དོ། །
དེའི་དམིགས་བསལ་ལ་ཡང་མཚན་ཉིད་དང་དཔེར་བརྗོད་གཉིས་ལས།
མཚན་ཉིད་ནི། རྗེས་སུ་བརྩེ་སོགས་ཁྱད་པར་ལས། ། གལ་ཏེ་འགའ་ཞིག་
བརྗོད་འདོད་ན། ། ཡང་བརྗོད་པ་ལ་སྐྱོན་མེད་དེ། ། འདི་ནི་རྒྱན་དུ་རིགས་
པ་ཡིན། ། ཡུལ་ལ་རྗེས་སུ་བརྩེ་བ་དང་། སོགས་པའི་སྒྲས་ཁྲོ་བ་དང་། ངོ་
མཚར་བ་དང་། དགའ་བ་ལ་སོགས་པ་ཁྱད་པར་འཕགས་པ་ལས་གྱུར་པ་



428 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འགའ་ཞིག་ཙམ་བརྗོད་པར་འདོད་ན། སྔར་བརྗོད་ཟིན་གྱི་ཚིག་དོན་དག་སླར་
ཡང་བརྗོད་པ་ལ་སྐྱོན་མེད་ཅིང་། དེ་ལྟ་བུའི་ཚུལ་འདི་ནི་སྙན་ངག་གི་རྒྱན་དུ་
རིགས་པ་ཡིན་ཏེ། བརྒྱད་སྟོང་འགྲེལ་ཆེན་དུ། ངོ་མཚར་བ་དང་རྩོད་པ་
དང་། ། ཁྲོ་དང་ཞུམ་དང་ངེས་གཟུང་དང་། ། དད་དང་དགའ་བ་རྣམས་ལ་
ནི། ། ཚིག་གཅིག་ལན་གཉིས་བརྗོད་པར་བྱ། ། ཞེས་བཤད་པ་ལྟར་རོ། །
དེའི་དཔེར་བརྗོད་ནི། འདོད་པ་སྐབས་མིན་འཁོན་པ་ཡིས། ། བུད་
མེད་མཆོག་ འདི་བཅོམ་ པར་གྱུར། ། ཡན་ ལག་ ཀུན་མཛེས་ བཅོམ་ པར་
གྱུར། ། འཇམ་པོར་སྒྲོག་མ་བཅོམ་པར་གྱུར། ། འདོད་པ་སྐབས་མིན་པ་སྟེ་རྒྱུ་
མཚན་གང་ཡང་མེད་པ་འཁོན་ཞིང་དགྲར་གྱུར་པ་འདི་ཡིས་ནི། བདག་གི་
དགའམ་བུད་མེད་ཀུན་གྱི་མཆོག་ཏུ་གྱུར་པ་འདི་བཅོམ་ཞིང་ཉམས་པར་གྱུར་
ཏོ། ། ཡན་ལག་ཀུན་མཛེས་ཤིང་ཡིད་དུ་འོང་བ་འདི་བཅོམ་ཞིང་ཉམས་པར་
གྱུར་ཏོ། ། ངག་སྙན་ཅིང་འཇམ་པོར་སྒྲོག་མ་འདི་བཅོམ་ཞིང་ཉམས་པར་གྱུར་
ཏོ་ཞེས་རྗེས་སུ་བརྩེ་བའི་དོན་དུ་སྦྱར་བ་སྟེ་གཞི་བུད་མེད་གཅིག་པུ་འཇོམས་
བྱེད་འདོད་པ་ཁོ་ནས་བཅོམ་པར་གྱུར་ཞེས་མང་དུ་བཟླས་པ་འདི་ལྟ་བུ་ཡང་
སྐྱོན་དུ་མི་འགྱུར་རོ། ། དེ་བཞིན་དུ་ངོ་མཚར་བ་ལ་སོགས་པ་གཞན་ལ་ཡང་
རྗེས་སུ་དཔགས་ནས་ཤེས་པར་བྱའོ། །
བཞི་པ་ཐེ་ཚོམ་ཅན་ལ་མཚན་ཉིད་དང་། དཔེར་བརྗོད། དམིགས་
བསལ་གསུམ་ལས། དང་པོ་མཚན་ཉིད་ནི། ངེས་པའི་དོན་དུ་རབ་སྦྱར་
བའི། ། ཚིག་རྣམས་ ཉིད་ཀྱིས་ གལ་ཏེ་ན། ། ཐེ་ཚོམ་སྐྱེད་པར་བྱེད་ན་
འདི། ། ཐེ་ཚོམ་ཅན་ཞེས་རབ་ཏུ་བརྗོད། ། བརྗོད་བྱའི་དོན་ཕྱིན་ཅི་མ་ལོག་
པར་རྟོགས་ཤིང་ངེས་པར་བྱ་བའི་སྙན་ངག་གི་ཚིག་རྣམས་ཀྱིས། དགོས་པ་དེ་
མི་སྐྱེད་པར་གལ་ཏེ་ན་དོན་འདི་ཅི་ཡིན་སྙམ་དུ་བློ་ཐེ་ཚོམ་སྐྱེད་པར་བྱེད་ན་སྦྱོར་



-
སྙན་འགྲེལ་ལས་སྙན་ངག་གི་སྐྱོན་སེལ་རྒྱས་པར་བཤད་པ། 429
བ་འདི་ནི་ཐེ་ཚོམ་ཅན་ཞེས་བྱ་བའི་སྐྱོན་དུ་རབ་ཏུ་བརྗོད་དོ། ། ཞེས་པའོ། །
དཔེར་བརྗོད་ནི། རེ་འདོད་དགའ་བ་ལྟ་བ་ཡི། ། རོ་ལ་མིག་གཡོ་
གྲོགས་མོ་དག ། རྒྱང་ན་འདུག་པའི་མ་མ་འདིས། ། འདི་འདྲ་བལྟ་བར་
བཟོད་མ་ཡིན། ། མཛའ་བོ་གང་ཞིག་འཁྲིག་པའི་ལོངས་སྤྱོད་རེ་འདོད་ཀྱི་
དགའ་བ་དྲག་པོས། ཁྱོད་ལ་གཡོ་མེད་དུ་ལྟ་བའི་རོ་ལ་ཟུར་མིག་ཁོར་ཡུག་ཏུ་
གཡོ་བར་བྱེད་པའི་གྲོགས་མོ་དག་ཉོན་ཅིག ཅེས་བོད་ནས། ཉེ་བར་ཡོད་ན་
ལྟ་སྨོས་ཀྱང་ཅི་དགོས་རྒྱང་རིང་ན་འདུག་པའི་ཁྱོད་ཀྱི་མ་མ་འདིས་ཀྱང་། ཁྱེད་
གཉིསཀྱི་སྤྱོད་ཚུལ་བག་མེད་པ་འདི་འདྲ་བ་ནི་ཅུང་ཟད་ཙམ་ཡང་བལྟ་བར་
བཟོད་པ་མ་ཡིན་ནོ། ། ཞེས་པའོ། ། འོ་ན་འདིས་ཐེ་ཚོམ་ཇི་ལྟར་སྐྱེད་ཅེ་ན།
པྲི་ཡ་ཞེས་པ་དགའ་མ་དང་། ཡིད་ཀྱི་འདོད་པ་དང་མཛའ་བོ་རྣམས་ལ་འཇུག་
པ་ལས། དེ་རྣམས་ཅི་ཡིན་སྙམ་དུ་རྟོགས་ནས་དགའ་མ་ཁོ་ན་ལ་མི་ངེས་པའི་
སྐྱོན་དང་།ཨཱ་རཱ་ཏ་ཞེས་པ་ཉེ་བ་དང་རིང་བ་གཉིས་ཀ་ལ་འཇུག་པས། དེ་
གཉིས་ཅི་ཡིན་ཐེ་ཚོམ་དུ་གྱུར་ནས། རིང་བ་ལ་མི་ངེས་པའི་སྐྱོན་དང་། འདིས་
ཞེས་པ་ཨ་དས་ལས་བསྒྲུབས་ཏེ་མངོན་གྱུར་དང་ལྐོག་གྱུར་གཉིས་ཀ་ལ་འཇུག་
པས། དེ་གཉིས་ཅི་ཡིན་སྙམ་དུ་རྟོགས་ཏེ་ལྐོག་གྱུར་ལ་མི་ངེས་པ་ལ་སོགས་པའི་
ཐེ་ཚོམ་སྐྱེད་པར་བྱེད་པས་ན་སྦྱར་བ་འདི་ལྟ་བུ་ནི་ཐེ་ཚོམ་ཅན་གྱི་སྐྱོན་ཞེས་
བྱའོ། །
དེའི་དམིགས་བསལ་ཡང་། མཚན་ཉིད་དང་། དཔེར་བརྗོད། དོན་
བཤད་པ་གསུམ་ལས། མཚན་ཉིད་ནི། འདི་འདྲ་ཐེ་ཚོམ་སླད་ཉིད་དུ། །
གལ་ཏེ་འགའ་ཞིག་ཏུ་སྦྱར་ན། ། འདི་ནི་རྒྱན་ཉིད་དུ་འགྱུར་གྱི། ། དེ་ལ་སྐྱོན་
མེད་འདི་ལྟ་སྟེ། ། སྦྱར་བ་འདི་འདྲ་བ་བློ་ཐེ་ཚོམ་སྐྱེད་པའི་སླད་ཉིད་དུ་གལ་ཏེ་
གནས་སྐབས་འགའ་ཞིག་ཏུ་སྦྱར་བར་བྱས་ནས། སྦྱོར་བ་དེ་ནི་མཁས་པས་



430 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ལེན་པའི་སྙན་ངག་གི་རྒྱན་ཉིད་དུ་འགྱུར་གྱི། དེ་བས་ན་དེ་ལྟ་བུ་ལ་སྐྱོན་མེད་
པར་འགྱུར་བའི་ཚུལ་གྱི་འདི་ལྟ་སྟེ་དཔེར་བརྗོད་ན་ཞེས་པའོ། ། །
དཔེར་བརྗོད་ནི། མ་སྨད་དེ་ནི་ལུས་སྐྱེས་ཀྱི། ། འཇིགས་པས་གཟིར་
ཞིང་རྩུབ་མོ་ཡི། ། དུས་ཉིད་ཀྱིས་ནི་གཟུང་བ་མཐོང་། ། བདག་ཅག་ཁྱོད་ལ་
རེ་བ་ཅི། ། མ་སྨད་པ་སྟེ་སྐྱོན་གྱིས་མ་རེག་ཅིང་བསྔགས་པར་འོས་པའི་ལང་ཚོ་
མ་དེ་ནི། ལུས་སྐྱེས་ཏེ་འདོད་པའམ་ཚ་བའི་རིམས་ནད་ཀྱི་འཇིགས་པས་
གཟིར་ཞིང་ སྦྱོར་བ་རྩུབ་མོ་ འཆི་ བའི་ དུས་ ཉིད་ ཀྱིས་ གཟུང་བ་མཐོང་སྟེ།
སེམས་རྣལ་དུ་མི་གནས་པ་དང་། བཟོད་པར་དཀའ་བའི་ཤུགས་རིང་དྲག་ཏུ་
འབྱིན་པ་དང་། ལུས་རྡུལ་བའི་ཆུ་རྒྱུན་ཞམ་ཞམ་དུ་འབབ་པས་ན། ད་ནི་
བདག་ཅག་རྣམས་མཛའ་བོ་ཁྱོད་ལ་འདོད་བྱའི་རེ་བ་ཅི་ཡང་མེད་དོ་ཞེས་
པའོ། །
དེའི་དོན་བཤད་པ་ནི། འདོད་པས་གཟིར་རམ་ཚ་བས་གདུངས། །
ཞེས་པ་ངེས་མེད་བྱེད་པའི་ཚིག ། རྩེད་འཇོས་སྐྱེས་པ་འཁྲུགས་པར་ནི། །བྱ་
ཕྱིར་ཕོ་ཉ་མོས་སྨྲས་སོ། ། འདོད་པས་གཟིར་རམ་ཚ་བའི་རིམས་ནད་ཀྱིས་
གདུང་ཞེས་པ་ངེས་མེད་ཐེ་ཚོམ་ཅན་དུ་བྱེད་པའི་ཚིག་དེ་ལྟ་བུ་རྩེད་འཇོས་ཀུ་རེ་
དང་ཀྱལ་ཀའི་སྒོ་ནས། ལང་ཚོ་མའི་མཛའ་བོར་གྱུར་པའི་སྐྱེས་པ་དེ་ཡི་ཡིད་
འཁྲུགས་པར་བྱ་བའི་ཕྱིར་དུ་ཕོ་ཉ་མོས་སྨྲས་སོ། ། ཞེས་པའོ། །
ལྔ་པ་རིམ་པ་ཉམས་པ་ལ་ཡང་། མཚན་ཉིད། དཔེར་བརྗོད།
དམིགས་བསལ་གསུམ་ལས། མཚན་ཉིད་ནི། མདོར་བསྟན་རྗེས་སུ་ཡོན་ཏན་
དོན། ། གལ་ཏེ་རྗེས་བསྟན་མ་བྱས་ན། ། རིམ་པ་ཉམས་པར་མངོན་བརྗོད་
པའི། ། སྐྱོན་དུ་དེ་ནི་བཤད་དེ་དཔེར། ། བཤད་བྱའི་དོན་གཉིས་སམ་མང་པོ་
དག སྔ་མར་མདོར་བསྟན་ནས། དེའི་རྗེས་སུ་དེ་དག་གི་ཁྱད་པར་རམ་ཡོན་



སྙན་འགྲེལ་ལས་སྙན་ངག་གི་སྐྱོན་སེལ་རྒྱས་པར་བཤད་པ།
431
-
-
ཏན་བརྗོད་པའི་དོན་གང་ཡིན་པ་དེ་གོ་རིམ་མ་འཁྲུགས་པར་སྦྱར་དགོས་པ་ལ།
གལ་ཏེ་མདོར་བསྟན་གྱི་རིམ་པ་སྔ་ཕྱི་ཇི་ལྟ་བ་བཞིན་རྗེས་སུ་བསྟན་པར་མ་བྱས་
ཤིང་འཆོལ་བར་བརྗོད་ན། རིམ་པ་ཉམས་པ་མངོན་པར་བརྗོད་པའི་སྐྱོན་གྱི་
མཚན་ཉིད་དུ་སྦྱོར་བ་དེ་ལྟ་བུ་ནི་མཁས་པ་རྣམས་ཀྱིས་བཤད་དེ་དཔེར་བརྗོད་
ན། ཞེས་པའོ། །
དཔེར་བརྗོད་ནི། འགྲོ་བ་རྣམས་ཀྱི་གནས་པ་དང་། ། སྤྲུལ་དང་
འཇིག་རྒྱུ་མ་སྐྱེས་པ། ། བདེ་འབྱུང་སྲེད་མེད་ཆུ་སྐྱེས་ཀྱི། ། སྐྱེ་གནས་ཅན་
གྱིས་ཁྱེད་རྣམས་སྲུངས། ། འགྲོ་བ་འཇིག་རྟེན་པ་རྣམས་ཀྱི་གནས་པ་རྒྱུན་དང་།
སྤྲུལ་པ་བཀྱེ་བ་དང་། འཇིག་པ་སྡུད་པ་སྟེ། དེ་རྣམས་ཀྱི་རྒྱུ་མ་སྐྱེས་ཤིང་།
རྟག་པ་བདེ་འབྱུང་དབང་ཕྱུག་དང་། སྲེད་མེད་ཀྱི་བུ་ཁྱབ་འཇུག་དང་། ཆུ་
སྐྱེས་ཀྱི་སྐྱེ་གནས་ཏེ་ཁྱབ་འཇུག་གི་ལྟེ་བའི་པདྨ་ལས་སྐྱེས་པ་ཅན་གྱི་ཚངས་པ་
གདོང་བཞི་པས་ཁྱེད་ལ་སྲུངས་ཤིག་ཅེས་ཤིས་པ་བརྗོད་པ་སྟེ། འདིར་འགྲོ་བ་
གནས་པའི་རྒྱུ་ཁྱབ་འཇུག་དང་། སྤྲུལ་པའམ་སྐྱེ་བའི་རྒྱུ་ཚངས་པ་དང་།
འཇིག་པའི་རྒྱུ་དབང་ཕྱུག་ཡིན་པས། སྔ་མའི་མདོར་བསྟན་གྱི་རིམ་པ་ཇི་ལྟ་བ་
བཞིན་ཚངས་པ་བར་དུ་བརྗོད་དགོས་པ་ལ། ཁྱབ་འཇུག་བར་དང་། ཚངས་
པ་ཕྱི་ནས་བརྗོད་པས། ཁྱབ་འཇུག་སྤྲུལ་པའི་རྒྱུ་དང་ཚངས་པ་འཇིག་པའི་རྒྱུ་
གོ་ཞིང་འཁྲུལ་པར་བྱེད་པའི་སྦྱོར་བ་འདི་ལྟ་བུ་ནི་རིམ་པ་ཉམས་པའི་སྐྱོན་ཞེས་
བྱའོ། ། །
དེའི་དམིགས་བསལ་ ལ་ཡང་། མཚན་ཉིད་དང་། དཔེར་བརྗོད་
གཉིས་ལས། མཚན་ཉིད་ནི། འབྲེལ་བ་ངེས་པར་ཤེས་པའི་རྒྱུར། ། གང་
ཡང་གལ་ཏེ་འབད་བྱས་ནས། ། རིམ་པ་བཟླས་ཀྱང་སྐྱོན་མིན་པར། ། མཁས་
པ་རྣམས་ནི་སྨྲ་སྟེ་དཔེར། ། བརྗོད་པའི་དོན་གྱི་འབྲེལ་བ་གང་ཡིན་པ་དེ་ངེས་



432 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པར་གོ་ཞིང་ཤེས་པའི་རྒྱུར་དམིགས་ཤིང་། སྔ་ཕྱི་འཁྲུགས་པའི་སྦྱོར་བ་གང་
ཡང་གལ་ཏེ་འབད་ནས་བརྗོད་པར་བྱས་ན། རིམ་པ་བཟླས་ཀྱང་སྐྱོན་མིན་
པར་སྔོན་གྱི་མཁས་པ་རྣམས་ནི་སྨྲ་བར་བྱེད་དེ་དཔེར་བརྗོད་ན་ཞེས་པའོ། །
དཔེར་བརྗོད་ནི། གཉེན་གཏོང་བ་དང་ལུས་གཏོང་དང་། ། ཡུལ་
གཏོང་ཞེས་པ་གསུམ་པོ་ལ། ། དང་པོ་ཐ་མ་ཉོན་མོངས་རིང་། ། བར་པ་སྐད་
ཅིག་གདུང་བའོ། ། གཉེན་གཏོང་བ་བརྩེ་ཞིང་བྱམས་པའི་གཉེན་དང་འབྲལ་
བ་དང་། ལུས་གཏོང་བ་འཆི་བ་དང་། ཡུལ་གཏོང་བ་རང་དབང་གྱུར་པའི་
ཡུལ་གཞིས་དང་འབྲལ་ཏེ། གསུམ་པོ་དེ་རྣམས་ལས། དང་པོ་གཉེན་གཏོང་
བ་དང་མཐའ་མ་ཡུལ་གཏོང་བ་ལ་ཉོན་མོངས་པའི་གདུང་བ་ཡུན་རིང་དུ་འབྱུང་
སྟེ། ཇི་སྲིད་འཚོའི་བར་དུ་རྗེས་སུ་འཇུག་ལ། བར་པ་ལུས་གཏོང་བ་ལ་སྐད་
ཅིག་ཙམ་གྱིས་གདུང་བ་ལས་ཡུན་རིང་མི་འབྱུང་སྟེ། ཤི་ཟིན་ནས་ལུས་དང་
བྲལ་བས་ལུས་གཏོང་བའི་སྡུག་བསྔལ་གྱི་རྒྱུན་མེད་པའོ། ། འདིར་སྔ་མ་མདོར་
བསྟན་གྱི་གོ་རིམ་ལྟར་ན། དང་པོ་གཉེན་གཏོང་བའི་རྗེས་ལ། བར་པ་ལུས་
གཏོང་བ་འཆད་པ་རིགས་ཀྱང་། དགོས་པའི་དབང་གིས་སྔ་ཕྱི་གཉིས་པོ་ཉོན་
མོངས་པ་རིང་བར་འབྲེལ་བས་ཕྱོགས་གཅིག་ཏུ་བཤད་ནས། བར་པ་སྐད་ཅིག་
ཀྱང་འབྲེལ་བ་ཤེས་ཤིང་ངེས་པའི་རྒྱུར་ཕྱི་ནས་བརྗོད་པ་རྣམས་འབད་དེ་བྱས་པ་
ན། སྦྱོར་བ་དེ་ལྟ་བུ་རིམ་པ་ཉམས་པའི་སྐྱོན་དུ་མི་འགྱུར་བའི་དཔེར་བརྗོད་དུ་
བྱས་པའོ། །
དྲུག་པ་ སྒྲ་ ཉམས་ པ་ ལ་ ཡང་། མཚན་ ཉིད། དཔེར་ བརྗོད། །
དམིགས་བསལ་གསུམ་ལས། མཚན་ཉིད་ནི། མཚོན་བྱ་མཚན་ཉིད་ལམ་ལ་
མཚོན། ། ཚིག་སྦྱོར་མཆོག་མིན་འདོད་པ་ནི། ། སྒྲ་ཉམས་ཡིན་ཏེ་མཆོག་
རྣམས་དག ། འདོད་པ་ཉིད་ནི་སྐྱོན་མ་ཡིན། ། བརྗོད་བྱའི་དོན་མཚོན་པར་



སྙན་འགྲེལ་ལས་སྙན་ངག་གི་སྐྱོན་སེལ་རྒྱས་པར་བཤད་པ།
433
བྱ་བའི་སྦྱོར་བ་གང་ཞིག་སྒྲའི་ཆོ་ག་མཚན་ཉིད་པའམ་ལམ་ལ་མཚོན་ཏེ་ལུགས་
དང་མི་ལྡན་པས་སྐྱེས་བུ་མཆོག་མིན་པའམ། བླུན་པོ་མི་མཁས་པ་དག་འདོད་
པནི་སྒྲ་ཉམས་པ་ཞེས་བྱ་བའི་སྐྱོན་ཡིན་ཏེ། དེ་ལས་བཟློག་པ་སྐྱེས་བུ་མཆོག་
གམ་མཁས་པ་རྣམས་དག་བཞེད་ཅིང་འདོད་པའི་སྦྱོར་བ་འདི་ནི་སྐྱོན་ལྟར་སྣང་
ཡང་སྒྲ་ཉམས་ཀྱི་སྐྱོན་མ་ཡིན་ནོ། ། ཞེས་པའོ། ། དཔེར་བརྗོད་ནི། ། ས་
གཞི་རྒྱ་མཚོའི་སྐ་རགས་ཅན། ། རྒྱལ་ཆེན་ཁྱེད་ལ་དཔུང་པས་སྲུངས། ། ཞེས་
པ་ཤེས་འདོད་མེད་པས་ན། ། ཚིག་འདི་ལ་ནི་ཉམས་ཡོད་མིན། ། ས་གཞི་ནི་
ཕྱོགས་བཞིའི་རྒྱ་མཚོ་ཆེན་པོ་བཞིས་བསྐོར་བས་ན་རྒྱ་མཚོའི་སྐ་རགས་ཅན་ཞེས་
པའོ། ། དེ་ནི་རྒྱལ་པོ་ཆེན་པོ་ཁྱོད་ཀྱི་དཔུང་པས་རྟག་ཏུ་སྲུངས་ཤིག ཅེས་
པའི་དོན་ལ་འདིར་སྒྲ་ཉམས་ཚུལ་ཇི་ལྟར་ན། རྒྱ་དཔེར་སྐ་རགས་ཀྱི་སྐད་དོད་
ཤ་ཀཱ་རི་ཞེས་དཱིའི་རྐྱེན་གྱི་མཐའ་ཅན་ཡིན་པས། ཙནྡྲ་པའི་མདོར། དཱི་དང་ཨུ་
དང་རི་ཏ་ལས་ཞེས་པས། ཀ་པའི་རྐྱེན་བྱིན་ནས་ཤ་ཀཱ་རི་ཀཱ་ཞེས་འབྱུང་དགོས་
པ་ལ་དེ་མེད་པ་དང་རྒྱལ་ཆེན་ཞེས་པའི་སྐད་དོད་ལ་མ་ཧཱ་ར་ཛ་ན་ཞེས་ལས་
འཛིན་གྱི་བསྡུ་བ་ཡོད་པས་དེའི་མཐར། ཙགྲ་པའི་མདོ་ལས། ཚིག་སྡུད་ཀྱི་
མཐའོ། ། ཞེས་སྤྱིར་བཏང་ནས། ས་ཁི་དང་། ཨ་ཧ་ར་དང་། ར་ཛ་ན་
རྣམས་ཀྱི་ཌ་ཙའོ། ། ཞེས་པས་ཌ་ཙའི་རྐྱེན་བྱིན་ནས་རཱ་ཛ་ཞེས་འབྱུང་དགོས་
པ་ལ། དེ་མ་བྱས་པ་དང་། ཁྱོད་ཞེས་པའི་སྐད་དོད་བྷ་ཝནྟ་ལ་ཁྱོད་ཀྱི་ཞེས་
རྣམ་དབྱེ་དྲུག་པ་བྱིན་ནས་བྷ་ཝ་ཏ ཞེས་འབྱུང་དགོས་པ་ལ། བཞི་པ་བྱིན་
ནས་བྷ་ཝ་ཏེ། ཁྱོད་ལ་ཞེས་བྱུང་བ་དང་། དཔུང་པའི་སྐད་དོད་བཱ་ཧུ་ལ།
དཔུང་པས་ཞེས་གསུམ་པ་བྱིན་ནས། བཱ་ཧུ་བྷི༔ ཞེས་འབྱུང་དགོས་པ་ལ།
དང་པོའི་གཅིག་ཚིག་སི་བྱིན་ནས། བཱ་ཧུ དཔུང་པ་ཞེས་སྒྲའི་བསྟན་བཅོས་
ལས་བཤད་པའི་རྐྱེན་བསྒྲུབ་ཚུལ་ལོག་པ་ན་སྒྲ་ཉམས་ཤིང་། ཉམས་པ་དེ་ཡང་
-



434 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཇི་ལྟ་བར་བསྒྱུར་བས། བོད་སྐད་དུ་ཡང་རྒྱལ་ཆེན་ཁྱོད་ཀྱི་དཔུང་པས་སྲུངས།
ཞེས་བརྗོད་རྒྱུ་ལ། རྒྱལ་ཆེན་ཁྱོད་ལ་དཔུང་པས་སྲུངས། ཞེས་འབྲེལ་མེད་ཀྱི་
ཚིག་དཔེར་བརྗོད་པ་འདྲ་བ་ནི། ཤེས་འདོད་དམ་བརྗོད་པ་འདོད་པ་མེད་
པས་ན་སྒྲ་ཉམས་ཀྱི་སྐྱོན་དང་ལྡན་པའི་ཚིག་དེ་ལྟ་བུ་ནི་མཁས་པས་དང་དུ་ལེན་
པའི་ཉམས་འགྱུར་གང་ཡང་ཡོད་པ་མ་ཡིན་ནོ། ། ཞེས་པའོ། ། །
དམིགས་བསལ་ལ། དཔེར་བརྗོད་དང་། སྐྱོན་མེད་དུ་བསྒྲུབ་ཚུལ་
གཉིས་ལས། དཔེར་བརྗོད་ནི། ལྷོ་ཡི་རི་ལས་ཉེར་བརྒྱུད་པའི། ། རླུང་གི་ཚུ་
ཏའི་རྐང་འཐུང་ནི། ། ཡལ་འདབ་རོལ་པར་བསྐྱོད་པ་ཡིས། ། མྱུ་གུ་མཛེས་
དང་ལྡན་པར་བྱེད། ། ལྷོ་ཡི་རི་བོ་མ་ལ་ཡ་ལས་ཉེ་བར་བརྒྱུད་དེ་འོངས་པའི་
རླུང་གིས་ཙུ་ཏ་ཞེས་བྱ་བའི་རྐང་འཐུང་ཤིང་གི་སྡོང་པོའི་ཡལ་འདབ་རྣམས་རོལ་
ཞིང་རྩེ་བ་ལྟར་བསྐྱེད་པའི་དཔལ་གྱི་མྱུ་གུ་ཤིན་ཏུ་མཛེས་པ་དང་ལྡན་པར་བྱེད་
དོ། ། ཞེས་པའོ། ། དེ་སྐྱོན་མེད་དུ་སྒྲུབ་ཚུལ་ནི། ཅེས་སོགས་བསྟན་བཅོས་
བདག་ཉིད་ཆེ། ། ལྟ་ལ་གཡེལ་བའི་སེམས་ལྡན་པས། ། སྒྲ་ཉམས་བཞིན་དུ་
སྣང་མོད་ཀྱི། ། སྐལ་བཟང་ནམ་ཡང་གཏོང་མ་ཡིན། ། ཞེས་སོགས་ཏེ་གོང་གི་
དཔེར་བརྗོད་དེ་ལྟ་བུ་ལ་ལྷོ་ཡི་རི་ལ་ཞེས་རྣམ་དབྱེ་བདུན་པར་རིགས་མོད། རི་
ལས་ཞེས་ལྔ་པ་རིགས་པ་མ་ཡིན་ནོ། ། ཞེས་སྨྲ་ན། བདེན་ཏེ། དེ་ནི་ཀ་ལཱ་པ་
དང་ཙནྡྲ་པ་ལ་སོགས་པའི་སྒྲའི་བསྟན་བཅོས་ཀྱི་བདག་ཉིད་རྒྱ་མཚོའི་འཇིངས་
ལྟར་ཆེ་བ་རྣམས་བལྟ་ཞིང་དོན་དུ་གཉེར་བ་ལ་གཡེལ་པའི་སེམས་དང་ལྡན་པ་
རྣམས་ཀྱི་སྐྱོན་བཞིན་དུ་སྣང་མོད་ཀྱི། འདིར་ལྷོ་ཡི་རི་ལ་ཞེས་ཐོག་མར་བདུན་
པ་དང་། ལྷོ་ཡི་རི་ལས་འོངས་པའི་དོན་གྱི་ཕྱི་ནས་ལྔ་པ་ཐོབ་པ་ལ། ཀ་ལཱ་པའི་
མིང་ལེ་བཞི་པར། དེ་རྣམས་ཀྱི་གཉིས་ཐོབ་པ་ལ་ ཕ་རོལ་ལོ། ཞེས་པས།
ཡུལ་གཅིག་ལ་རྣམ་དབྱེ་མི་གཅིག་པ་གཉིས་ཐོབ་པར་འགྱུར་ན། ཕྱི་མའམ་ཕ་



སྙན་འགྲེལ་ལས་སྙན་ངག་གི་སྐྱོན་སེལ་རྒྱས་པར་བཤད་པ། 435
རོལ་ཏུ་ཐོབ་པའི་རྣམ་དབྱེ་དེ་སྟེར་བར་བཤད་དོ། ། དེས་ན་གོང་གི་དཔེར་
བརྗོད་དེ་ལྟ་བུས་སྐལ་བ་བཟང་པོ་དུས་ནམ་ཡང་གཏོང་བ་ཉིད་མ་ཡིན་ཏེ།
མཁས་པ་རྣམས་ཀྱིས་རབ་ཏུ་ཁས་ལེན་ནོ། ། ཞེས་པའོ། །
བདུན་པ་ངལ་གསོ་ཉམས་པ་ལ། མཚན་ཉིད། དཔེར་བརྗོད།
དམིགས་བསལ་གསུམ་ལས། མཚན་ཉིད་ནི། ཚིགས་བཅད་རྣམས་ལ་ངེས་
པའི་གནས། ། ཚིག་གི་གཅོད་མཚམས་ངལ་གསོར་རིགས། ། དེ་ཉམས་
གཅོད་མཚམས་ཉམས་པ་སྟེ། ། ཉན་པོ་དགའ་མིན་སྐྱེད་དེ་དཔེར། ། ཚིགས་
བཅད་ཐ་སྙད་ཀྱི་གཙུག་ལག་ལས་གྲགས་པ་རྣམས་ལ་སྡེབ་སྦྱོར་ཡོད་ཅིང་། དེ་
དག་གི་སྡོད་དམ་ངལ་གསོ་ངེས་པའི་གནས་ནི་སྡེབ་སྦྱོར་སོ་སོའི་མཚན་ཉིད་ལས་
འབྱུང་བ་ལྟར་དང་། དེ་ཡང་ཚིག་གི་གཅོད་མཚམས་སུ་སྡོད་པའམ་ངལ་གསོ་
བར་རིགས་ཤིང་ཤེས་དགོས་པ་ལས། དེ་ཉམས་ནས་མིང་ཚིག་གི་ཐོག་མ་དང་
དབུས་སུ་ངལ་གསོ་བ་ནི་གཅོད་མཚམས་ཉམས་པའི་སྐྱོན་ཡིན་ཏེ། ཉན་པ་པོ་
དགའ་བ་མིན་པའམ་མི་དགའ་བ་སྐྱེད་པར་བྱེད་དེ་དཔེར་བརྗོད་ན་ཞེས་
པའོ། ། དཔེར་བརྗོད་ནི། བུད་མེད་རྣམས་ཀྱིས་ཡང་དག་བརྗོད་པའི་ཆོ་ག་
རོ་ཉམས་མེད་ལ་འདིར། ། མཆོག་རྣམས་དང་འགྲོགས་མི་དབང་ཉི་མའི་
རིགས་འདིས་ལྟ་བྱེད་ལ་སོགས་སྐྱོན། ། བུད་མེད་རྣམས་ཀྱི་ཡང་དག་པར་
བརྗོད་པའི་ཆོ་ག་ནི་གླུ་དང་གར་ལ་སོགས་པའི་རྩེད་འཇོའོ། ། དེ་དག་སྙན་
པའི་རོ་དང་སྒེག་པའི་ཉམས་མེད་པ་ལ། སྐབས་འདིར་སྐྱེས་བུ་མཆོག་ཏུ་གྱུར་
པ་རྣམས་དང་འགྲོགས་པའི་མི་དབང་ཉི་མའི་རིགས་ཀྱི་རྒྱུད་ལས་བྱུང་བའི་
མཁས་པ་འདིས་ཁྲེལ་བཞིན་དུ་ལྟ་བར་བྱེད་དོ། ། ཞེས་བརྗོད་མ་ཐག་པ་དེ་ལྟ་
བུ་ལ་སོགས་ནི་ངལ་གསོ་བའམ་གཅོད་མཚམས་ཉམས་པའི་སྐྱོན་གྱི་དཔེར་
བརྗོད་དེ། འདིའི་རྒྱ་དཔེར། སི་ཏཱཾ་སཾ་གཱི་ཏཱཾ་བི་དྷི་མ་ཡ་མཱ་དི་ཏ་བི་ཤོ་ན་



436
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
རེནྡྲ ། ས་བྱེ་ཏུ་ཏ་ཀྲིཏྟ་ར་ས་མི་ཧ་ཤི་སྦྱོར་མེ་ཏྱ་དི་དུཏྟཾ། འདི་ལ་སྡེབ་སྦྱོར་
ཅི་ཞེ་ན། རིན་ཆེན་འབྱུང་གནས་སུ། མ་ཝ་ན་སུ་ར་ར་ཝ་རྣམས་མཚོ་དུས་
འཇིག་རྟེན་དལ་འགྲོ་ཅན། ཞེས་པས་དལ་འགྲོའི་སྡེབ་སྦྱོར་ཡོད་དོ། ། འོ་ན་
འདིར་གཅོད་མཚམས་ཉམས་ཚུལ་ཇི་ལྟར་ཞེ་ན། གོང་དུ་མཚོ་དུས་འཇིག་རྟེན་
ཞེས་པས། དང་པོར་མཚོ་སྟེ་ཡི་གེ་བཞི་པ་ལ་ངལ་གསོ་བ་དང་། དེ་ནས་དུས་
ཞེས་ཡི་གེ་དྲུག་པ་ལ་ངལ་གསོ་བ་དང་། དེ་ནས་འཇིག་རྟེན་ཞེས་ཡི་གེ་བདུན་
པ་ལ་ངལ་གསོ་བ་སྟེ་ངལ་གསོ་གསུམ་ཡོད་ཅིང་དེ་ཡང་མིང་མཐའ་རྫོགས་པའི་
ཚིག་གི་གཅོད་མཚམས་སུ་ངལ་གསོ་དགོས་པ་ལ། དཔེར་བརྗོད་འདིར་ངལ་
གསོ་དང་པོའི་སྐབས་སུ་ཡང་དག་བརྗོད་པའི་སྐད་དོད་སཾ་གཱི་ཏཱི་ཞེས་པའི་ཧཱུཾ་
དང་རིའི་མཚམས་ཀྱི་མིང་གི་དབུས་སུ་ངལ་གསོས་པ་དང་། ཉི་མའི་སྐད་དོད་
ཨཱདི་ཏྱ་ཞེས་པའི་ཨཱ་དང་རིའི་མཚམས་ཀྱི་མིང་དབུས་སུ་ངལ་གསོས་པ་སོགས་
ངལ་གསོ་མི་རུང་བར་ངལ་གསོ་བྱས་འདི་ལྟ་བུ་གཅོད་མཚམས་ཉམས་པའི་སྐྱོན་
ཞེས་བྱའོ། །
དམིགས་བསལ་ལ་ནི། བྱ་དང་བྱ་མིན་མ་ཚང་མེད་ལ་ལུང་ཉིད་ཀྱིས་ནི་
ལྟ་བྱེད་ཅིང་། མི་བདག་འདི་ཡི་དབང་གྱུར་ས་འཛིན་ཞེས་པ་དེ་ལྟར་སྦྱོར་བ་
ཡོད། ། བྱ་བ་སྟེ་བསྒྲུབ་བྱ་དང་། བྱ་བ་མིན་པ་བསྒྲུབ་བྱ་མ་ཡིན་པ་དག་གི་
སྤང་བླང་མ་ཚང་བ་མེད་པ་རྟོགས་པར་བྱེད་པ་ལ་རྣམ་པར་དག་པའི་ལུང་གིས་
ལྟ་བར་བྱེད་ཅིང་། སྟོབས་དང་ལྡན་པའི་མི་བདག་རྒྱལ་པོ་འདི་ཡི་རང་དབང་
དུ་གྱུར་ནས་ས་གཞི་མཐའ་དག་འཛིན་ཅིང་བསྲུང་བར་བྱེད་དོ། ། ཅེས་པའི་
ཚིག་རྐང་གཉིས་པོ་འདི་ལ་ཡང་མིང་ཚིག་གི་དབུས་སུ་ངལ་གསོ་བ་ལྟར་སྣང་བ་
དཔེར་བརྗོད་སྔ་མ་དེ་ལྟར་དུ་སྦྱར་བ་ཡོད་དེ། འདིའི་རྒྱ་དཔེར། ཀཱ་རྭ་ཀཱ་ར་
ཅུ་ཡ་མ་བི་ཀ་ལཱ་ནྱ་ག་མེ་ནི་བ་ས་ཤུན། བ་ཤཱ་མུདྲི་ཧ་ཏི་ནི་ས་ཨི་ཏྱ་སྟི་ཙི་བ་སཱ་ཡོ་



སྙན་འགྲེལ་ལས་སྙན་ངག་གི་སྐྱོན་སེལ་རྒྱས་པར་བཤད་པ།
437
ག ། ཞེས་པ་འདི་ཡང་བྱ་མིན་གྱི་སྐད་དོད་ཨ་ཀཅུ་ཎི་ཞེས་པའི་ཡ་ཡིག་ལ་
བཅད་པ་སོགས་ཡོད་པས་གཅོད་མཚམས་ངལ་གསོ་ཉམས་པའི་སྐྱོན་མ་ཡིན་
ནམ་ཞེ་ན། དེ་ལ་སྐྱོན་མེད་པར་དཔེས་བསྒྲུབ་པ་ནི། ཇི་ལྟར་ཚིག་མཐའ་ཕྱིས་
པ་ལ། ། ལྷག་མ་ཚིག་ཉིད་དུ་ངེས་པ། ། དེ་བཞིན་མཚམས་སྦྱོར་རྣམ་འགྱུར་
མཐའ། ། ཚིག་ཉིད་ཅེས་ནི་བརྗོད་པ་ཡིན། ། གོང་དུ་བཤད་པའི་དཔེར་
བརྗོད་ལ་གཅོད་མཚམས་ཉམས་པའི་སྐྱོན་མེད་ཚུལ་ཇི་ལྟར་ན། རྟགས་དང་
རྣམ་དབྱེའི་སྟོབས་ཀྱིས་ཚིག་མཐའ་ཕྱིས་པར་བྱས་པ་ལ་ཡང་ཕྱིས་པའི་ལྷག་མ་
གང་ཡིན་པ་དེ་ཚིག་ཉིད་དུ་ངེས་པ་ཡིན་ཞིང་། དེ་བཞིན་དུ་མཚམས་སྦྱོར་རྣམ་
འགྱུར་གྱི་མཐའ་ཡང་ཚིག་ཉིད་ཡིན་ནོ། ། ཞེས་བརྡ་སྤྲོད་པ་རྣམས་བརྗོད་པ་
ཡིན་མོད། དེ་བས་ན་བྱ་མིན་གྱི་སྐད་དོད་ཨ་ཀཱ་རྩྭ་ཎི་ཞེས་པའི་ཡ་ནི་རྣམ་
དབྱེའི་ཤུགས་ལས་རིང་པོར་གྱུར་པས་ཚིག་མཐར་ཡང་གྲུབ་ཅིང་། ཎི་ཞེས་པ་
རྣམ་དབྱེའི་ཤུགས་ཡིན་པས་དེ་གཉིས་ཀྱི་བར་དུ་ངལ་གསོས་བཅད་ཀྱང་སྐྱོན་མ་
ཡིན་ནོ། ། རྒྱ་དཔེར། ཀཱརཱུ་ཅུ་ཞེས་པ་བྱུང་བས་མཚམས་སྦྱོར་གྱི་སྟོབས་ལས་
དེ་ལྟར་གྲུབ་བོ། འོན་ཀྱང་སྦྱོར་བ་དེ་ལྟ་བུར་ཅུང་ཟད་མི་བདེ་བར་བསྟན་པ་ནི།
དེ་ལྟ་ན་ཡང་རྣ་བར་རྩུབ། ། སྙན་ངག་མཁན་རྣམས་མི་སྦྱོར་ཏེ། ། རྒྱལ་པོ་དེ་
ཡི་རྒྱལ་མཚན་གྱི། ཏོག་གི་ཆུ་འཛིན་བསྐུལ་ཞེས་འདིའོ། ། ཞེས་པ་སྟེ། གོང་
གི་དཔེར་བརྗོད་དེ་ལྟ་བུ་ལ་གཅོད་མཚམས་ཉམས་པའི་སྐྱོན་མེད་པ་དེ་ལྟ་ན་
ཡང་། བརྗོད་པ་མི་བདེ་བའི་སྟོབས་ལས། ཉན་པ་པོའི་རྣ་བར་རྩུབ་ཅིང་མི་
སྙན་པས། མཁས་པ་སྙན་ངག་མཁན་རྣམས་མི་སྦྱོར་ཏེ། དཔེར་ན། མི་
བདག་རྒྱལ་པོ་དེ་ཡི་རྣམ་པར་རྒྱལ་བའི་རྒྱལ་མཚན་གྱི་ཏོག་མང་ཞིང་མཐོ་བས་
ཆུ་འཛིན་སྤྲིན་གྱི་ཚོགས་རྣམས་བསྐུལ་ཞིང་བསྐྱོད་པར་བྱས་སོ། ། ཞེས་པ་སྟེ།
འདིའི་རྒྱ་དཔེར། ཏོག་གི་སྐད་དོད་ཀེ་ཏུ་ཞེས་པའི་ཀེ་ཉིད་རྐང་པ་དང་པོའི་



438 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
མཐའ་ལ་ཡོད་ཅིང་བདུན་པའི་ཚིག་མཐའ་ཡིན་པས་གཅོད་མཚམས་ཉམས་
པའི་སྐྱོན་མེད་ཀྱང་བརྗོད་པ་མི་བདེ་བ་བཞིན་ནོ། །
བརྒྱུད་པ་སྡེབ་སྦྱོར་ཉམས་པ་ལ། མཚན་ཉིད། དཔེར་བརྗོད་
གཉིས་ལས། མཚན་ཉིད་ནི། གང་དུ་ཡི་གེ་ཆད་ལྷག་དང་། ། ལྕི་ཡང་ཇི་ལྟ་
བཞིན་མི་གནས། ། དེ་ནི་སྡེབ་སྦྱོར་ཉམས་པ་སྟེ། ། སྐྱོན་འདི་ཤིན་ཏུ་སྨད་
པའོ། ། ཐ་སྙད་ལ་གྲགས་པའི་ཚིགས་བཅད་གཅིག་གི་གནས་གང་དུ་ཡི་གེ་མང་
ཉུང་ངེས་པས་མཉམ་པ་ཞིག་དགོས་པ་ལ། འགའ་ཞིག་ཏུ་ཆད་པ་དང་འགའ་
ཞིག་ཏུ་ལྷག་པ་དང་། ལྕི་ཡང་རྣམས་ཀྱང་སྡེབ་སྦྱོར་ལས་བཤད་པའི་མཚན་
ཉིད་ཇི་ལྟ་བ་བཞིན་མི་གནས་པ་དེ་ནི་སྡེབ་སྦྱོར་ཉམས་པ་ཞེས་བྱ་བ་སྟེ། སྐྱོན་
འདི་ནི་སྙན་ངག་གི་ལུས་ཉམས་པས་ཤིན་ཏུ་སྨད་བྱར་གྱུར་པའོ། ། དཔེར་
བརྗོད་ལ་གཉིས་ལས། དང་པོ་ཆད་ལྷག་དཔེར་བརྗོད་ནི། ཟླ་བའི་འོད་ཟེར་
རབ་བསིལ་བས། ། རེག་ཅེས་ཡི་གེ་ཉུང་བ་ཉིད། ། ས་ཧཱ་ཀཱ་རའི་ལོ་འདབ་
གསརབ་རྣམས། ། སྣུམ་ཞེས་ཡི་གེ་ལྷག་པའོ། ། དཔེར་ན་ཡི་གེ་བརྒྱད་པ་
རྗེས་བསྔགས་ཀྱི་སྡེབ་སྦྱོར་ལ། ཟླ་བའི་འོད་ཟེར་རབ་བསིལ་བས། རེག་ཅེས་
པ་འདི་ལ་རྒྱ་དཔེར་ཡི་གེ་བདུན་ལས་མེད་པས་ཆད་དེ་ཡི་གེ་ཉུང་བ་ཉིད་དང་།
ས་ཧཱ་ཀཱ་རའི་ལོ་འདབ་གསར་བ་རྣམས། སྣུམ་ཞེས་པ་འདི་ལ་ཡི་གེ་དགུ་ཡོད་
པས་མང་སྟེ་ལྷག་པའོ། ། དེ་བཞིན་དུ་བོད་སྐད་ལ་ཡང་ཆད་ལྷག་དངོས་སུ་
གསལ་ བ་འདི་ ལྟ་ བུ་ནི་ ཡི་ གེ་ཆད་ ལྷག་ གི་སྒོ་ནས་སྡེབ་སྦྱོར་ཉམས་པའི་
དཔེའོ། ། ལྕི་ཡང་གི་དཔེར་བརྗོད་ནི། འདོད་པས་མདའ་རྣོན་རི་དྭགས་མིག་
ཅན་ལ། རྣམ་པར་འཕངས་ཞེས་ལྕི་བ་ཇི་བཞིན་མིན། ། མཛེས་པའི་མིག་
ཅན་དག་ལ་མྱོས་བྱེད་ཀྱི། ། མདའ་རྣོན་ལྷུང་ཞེས་ཡང་བ་ཇི་བཞིན་མིན། །
འདོད་པའི་ལྷས་མེ་ཏོག་གི་མདའ་རྣོན་པོ་དེ་དག་ལ་རི་དྭགས་མིག་ཅན་མ་སྟེ་བུ་



སྙན་འགྲེལ་ལས་སྙན་ངག་གི་སྐྱོན་སེལ་རྒྱས་པར་བཤད་པ།
439
མོ་མཛེས་མ་རྣམས་ལ་རྣམ་པར་འཕངས་ནས་ཁེངས་པ་ཉམས་པར་བྱས་སོ།
ཞེས་པ་འདིའི་སྡེབ་སྦྱོར་ཉེ་དབང་རྡོ་རྗེའི་དབང་དུ་བྱས་པས་དང་པོའི་ཡི་གེ་
ཡང་བ་དགོས་པ་ལ། རྒྱ་དཔེར། ལྕི་བ་བྱུང་བའི་ལྕི་བའི་གནས་ཇི་བཞིན་མིན་
པ་དང་། མཛེས་པའི་མིག་ཅིག་བུད་མེད་ལང་ཚོ་ཅན་གྱི་ཚོགས་དག་མྱོས་བྱེད་
འདོད་ལྷ་ཉིད་ཀྱི་མདའ་ལྷུང་སྟེ་འདོད་པའི་ཟུག་རྔུ་དང་ལྡན་པར་བྱས་སོ། །
ཞེས་པ་འདི་ཡང་ཉེ་དབང་རྡོ་རྗེ་སྟེ་ཡི་གེ་གཉིས་པ་ལྕི་བ་དགོས་པ་ལ། རྒྱ་
དཔེར། ཡང་བ་བྱུང་བས་ན་ཡང་བས་གནས་ཇི་ལྟ་བ་བཞིན་མིན་པ་སོགས་ལྕི་
ཡང་འགལ་བའི་སྒོ་ནས་སྡེབ་སྦྱོར་ཉམས་པའི་སྐྱོན་ཞེས་བྱའོ། །
དགུཔ་མཚམས་སྦྱོར་ཉམས་པ་ལ། མཚན་ཉིད། དཔེར་བརྗོད།
དམིགས་བསལ་དང་གསུམ་ལས། མཚན་ཉིད་ནི། བསྡུས་པ་བརྗོད་པར་མི་
འདོད་ཅེས། ། ཚིག་ལ་མཚམས་སྦྱོར་མེད་པ་དང་། ། ཡ་ཕྱིས་ལ་སོགས་རྒྱུ་
མེད་པ། ། དེ་ནི་མཚམས་སྦྱོར་བྲལ་ཞེས་བསྟན། ། བསྡུས་པ་ཚིག་མཚམས་
སྦྱར་བ་བརྗོད་པར་མི་འདོད་ཀྱི། ། ཚིག་སོ་སོ་བ་རྣམས་གསལ་བར་བྱེད་ཅེས་
པའི་བསམ་པའི་ཚིག་གཅིག་གམ་ཐ་དད་པ་རྣམས་ལ་མཚམས་སྦྱོར་ཐོབ་ཀྱང་
མེད་པའི་རིགས་གང་ཞིག དཔེར་ན། ཨེ་ཨ་ཡ་རུ་བསྒྱུར་བའི་ཡ་ཕྱིས་པ་
སོགས་ཀྱི་རྗེས་ལ་མཚམས་སྦྱོར་ཐོབ་ཀྱང་མི་བྱེད་དེ་རང་བཞིན་ལ་འཇོག་པ་བརྡ་
སྤྲོད་གྱི་གཞུང་ལས་རྒྱུ་མཚན་གྲུབ་མོད། དེ་ལྟ་བུའི་རྒྱུ་མཚན་མེད་བཞིན་
མཚམས་སྦྱོར་ཐོབ་ཀྱང་མི་བྱེད་པ་ནི་མཚམས་སྦྱོར་བྲལ་བ་ཞེས་བྱ་བའི་སྐྱོན་དུ་
བསྟན་པའོ། ། དཔེར་བརྗོད་ནི། མཁའ་དང་བདག་གི་ཡིད་ལ་ཡང་། །
རླུང་ནི་དལ་བུར་རྒྱུ་བ་ཡིས། ། བུད་མེད་འགྲམ་པའི་དཀྱིལ་འཁོར་ལ། ། རྡུལ་
གྱི་ཆུ་རྒྱས་སེལ་བར་བྱེད། ། ནམ་མཁའ་དང་དེར་མ་ཟད་བདག་གི་ཡིད་འཕྲོག་
པ་ལ་ཡང་རླུང་འདི་ནི་དལ་བུར་རྒྱུ་བ་ཡིས་ནི། འདོད་པ་འཕེལ་བར་གྱུར་ཏེ།



440 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འཁྲིག་པའི་བྱ་བ་ལ་ཞུགས་པས་ན་བུད་མེད་དར་མ་འགྲམ་པ་ལ་ཆགས་གདུང་
གི་རྔུལ་ཆུ་རྒྱས་པ་སེལ་བར་བྱེད་དོ། ། ཞེས་འདི་ལ་མཚམས་སྦྱོར་ཉམས་ཚུལ་
ནི། རྒྱ་དཔེ་ཙ་ར་ཏཱ་ཞེས་པ་དང་། དེའི་ཕ་རོལ་དུ་ཨངྒ་ན་ཞེས་བྱུང་བའི་ཏཱའི་
སྲོག་གི་ཨཱ་དང་ཨངྒའི་ཨ་དག་མཚུངས་འདྲའི་ཆོ་གས་དབྱངས་གཅིག་ཏུ་བསྡུས་
ཏེ་ཕ་རོལ་གྱི་ཨ་ཡིག་དབྱི་བ་སོགས་ཀྱི་མཚམས་སྦྱོར་ཐོབ་པ་ལ་དེ་མ་བྱས་པར་
དབྱངས་རང་སར་བཞག་པས་ན་མཚམས་སྦྱོར་ཉམས་པ་ཞེས་བྱ་བའི་སྐྱོན་
ནོ། །
དམིགས་བསལ་ནི། མཚན་མོ་འདི་ལ་ཞེས་འདི་འདྲ། ། མཁས་པས་
ཉམས་པར་རིགས་མི་བྱེད། གོང་དུ་ཚིགས་བཅད་པ་གཅིག་རྫོགས་ནས། དེ་
རྗེས་མཚན་མོ་འདི་ལ་ཞེས་པའི་སྐད་དོད་ཨཱ་སུ་རཱ་ཏྲི་ཏི་ཞེས་བྱུང་བའི་ཨཱ་དང་
ཚིགས་བཅད་སྔ་མའི་མཇུག་གི་ཨི་དག་མཚམས་མ་སྦྱར་བས་མཚམས་སྦྱོར་
ཉམས་པའི་སྐྱོན་དུ་མི་འགྱུར་རམ་ཞེ་ན། དེ་ནི་མི་འགྱུར་ཏེ་རྐང་བཞིའི་མཐར་
ཉིས་ཤད་ཀྱིས་ཆོད་པའི་ཕྱིར་རོ། ། དོན་ནི། རྒྱ་གར་བའི་ཐ་སྙད་ལ། རྐང་
པདང་པོ་དང་གཉིས་པའི་མཐའ་ཐོག་དང་གསུམ་པ་དང་བཞི་པ་བའི་མཐའ་
ཐོག་ལ་མཚམས་སྦྱོར་གྱི་ཡུལ་བྱུང་ན་མཚམས་སྦྱོར་ཐོབ་ཅིང་། རྐང་བཞིའི་
ཕྱེད་སྔ་མ་དང་ཕྱེད་ཕྱི་མའི་བར་དུ་རྐྱང་ཤད་ཀྱིས་ཆོད་པ་དང་། ཚིགས་བཅད་
སྔ་ཕྱིའི་བར་དུ་ཉིས་ཤད་ཀྱིས་ཆོད་པས་མཚམས་སྦྱོར་གྱི་གནས་མ་ཡིན་ནོ། །
དེ་བས་ཚུལ་འདི་འདྲ་བ་རྣམས་ནི་མཁས་པས་མཚམས་སྦྱོར་ཉམས་པའི་སྐྱོན་དུ་
རིགས་པར་མི་བྱེད་དོ། ། ཞེས་པའོ། །
བཅུ་པ་ཡུལ་འགལ་བ་སོགས་ཀྱི་སྐྱོན་ལ། འགལ་བ་དྲུག་གི་མཚན་
ཉིད་མདོར་བསྟན། སོ་སོར་དཔེར་བརྗོད་རྒྱས་པར་བཤད། གནས་སྐབས་
འགའ་ཞིག་ཏུ་འགལ་ཡང་སྐྱོན་དུ་བསྟན་པ་དང་གསུམ་ལས། མཚན་ཉིད་ནི།



སྙན་འགྲེལ་ལས་སྙན་ངག་གི་སྐྱོན་སེལ་རྒྱས་པར་བཤད་པ། 441
རི་ནགས་ཡུལ་འཁོར་ལ་ སོགས་ཡུལ། ། ཉིན་མཚན་དུས་དྲུག་ ལ་ སོགས་
དུས། ། འདོད་པའི་དོན་ལ་བསྟན་པ་ཡི། ། གར་དང་གླུ་སོགས་སྒྱུ་རྩལ་
ཏེ། ། འབྱུང་པོ་རྒྱུ་དང་མི་རྒྱུ་བའི། ། འཇུག་པ་འཇིག་རྟེན་མིང་ཅན་ནོ། །
རིག་པ་གཏན་ཚིགས་རིགས་བདག་ཉིད། ། ཐོས་བཅས་གསུངས་པ་ལུང་ཉིད་
དང་། ། སྙན་ངག་མཁན་པོ་བག་མེད་ལས། ། དེ་དེར་ཇི་ལྟར་གྲགས་པ་
བཞིན། ། མིན་པར་གལ་ཏེ་རབ་ཞུགས་ན། ། འདི་ནི་ཡུལ་སོགས་འགལ་ཞེས་
བརྗོད། ། དེ་ཡང་མ་ལ་ཡ་ལ་སོགས་པ་རི་དང་། ཀ་ལིངྐ་ལ་སོགས་པ་ནགས་
དང་། ཡུལ་འཁོར་ལྷོ་ཕྱོགས་ཀྱི་རྒྱུད་ལ་སོགས་པ་དང་། གཞན་ཡང་ཆུ་བོ་དང་
འབྱུང་ཁུངས་ལ་སོགས་པ་སྟེ། ཡུལ་རྣམས་དང་། ཉིན་མོ་དང་། མཚན་མོའི་
དུས་དང་། དེ་བཞིན་དུ་དབྱར་དང་། སྟོན་དང་། དགུན་དང་། དགུན་
སྨད་དང་། དཔྱིད་ དང་། སོས་ ཀ་སྟེ་ དུས་དྲུག་ ལ་ སོགས་ པ་ དུས་ དང་།
འདོད་པའི་ཡོན་ཏན་གྱི་དོན་གཟུགས་སྒྲ་སོགས་ལ་བརྟེན་པའི་གར་དང་གླུ་དང་
རོལ་མོ་དང་འཕོངས་ལ་སོགས་པ་སྒྱུ་རྩལ་ཏེ། མདོར་ན་འབྱུང་པོ་རྒྱུ་བ་སེམས་
ཅན་རྣམས་དང་། མི་རྒྱུ་བ་བེམ་པོ་རྣམས་ཀྱི་འཇུག་པའམ་གནས་ཇི་ལྟ་བ་ནི་
འཇིག་རྟེན་གྱི་མིང་ཅན་ཡིན་ནོ། ། རིག་པ་གཏན་ཚིགས་རིགས་པ་སྟེ་རྟོག་གེའི་
བསྟན་བཅོས་ཀྱི་བདག་ཉིད་དོ། ། ཐོས་པ་རིག་བྱེད་དང་བཅས་པ་ཡིད་ཆེས་
པའི་གནས་རྣམས་ཀྱིས་གསུངས་པ་ལུང་ཡིན་ཏེ། མཚན་ཡང་དག་པར་བརྗོད་
པའི་རྒྱ་ཆེར་འགྲེལ་དུ། ལུང་ནི་ཡིད་ཀྱི་ཚིག་ཡིན་ཏེ། ། ཉེས་པ་ཟད་པ་རྫུན་གྱི་
ཚིག ། སྨྲ་བར་མི་འགྱུར་རྒྱུ་མེད་ཕྱིར། ། ཉེས་ཟད་ལུང་དུ་ཤེས་པར་བྱ། །
ཞེས་གསུངས་པའི་ཕྱིར། དེས་ན་སྙན་ངག་མཁན་པོ་སྙན་ངག་ལ་མཁས་པར་
མ་སྦྱང་ཤིང་ཤེས་པར་རློམ་པའི་བག་མེད་པ་འགའ་ཞིག་ཙམ་ལས། མཁས་པ་
དོན་དང་མཐུན་པ་རྣམས་ནི། ཡུལ་དུས་ལ་སོགས་པ་གོང་དུ་བཤད་པ་དེ་དག་



442 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཐ་སྙད་གནས་གང་དང་གང་ཡིན་པ་དེ་དང་དེར་གྲགས་པ་བཞིན་སྦྱོར་གྱི། དེ་
རྣམས་ཀྱི་གནས་ལུགས་ཇི་བཞིན་མིན་པར་སྦྱོར་བ་གལ་ཏེ་རབ་ཏུ་ཞུགས་ན་དེ་
ལྟ་བུའི་ཚུལ་འདི་ནི་ཡུལ་ལ་སོགས་པ་དང་འགལ་བ་ཞེས་བྱ་བའི་སྐྱོན་དུ་བརྗོད་
དོ། ། ཞེས་པའོ། །
སོ་སོའི་དཔེར་བརྗོད་རྒྱས་པར་བཤད་པ་ལ་དྲུག་ལས། དང་པོ་ཡུལ་
འགལ་ནི། ག་པུར་རྐང་འཐུང་ལ་རེག་པའི། ། མ་ལ་ཡ་རླུང་དྲི་བཟང་
ཅན། ། ཀ་ལིངྐ་ཡི་ནགས་སྐྱེས་པའི། ། གླང་པོ་དག་ནི་རི་དྭགས་རིགས། །
ཙོ་ལ་ཀཱ་ཝེ་རི་ངོགས་པ། ། ཨ་ག་རུ་ནི་ནག་པོ་སྔོ། ། ཞེས་པ་ཡུལ་དང་འགལ་
བ་ཡི། ། ཚིག་གི་འཇུག་པ་འདི་འདྲ་སྟེ། ། ག་པུར་གྱི་རྐང་འཐུང་སྟེ་ག་པུར་
འབྱུང་བའི་ཤིང་ལ་རེག་པའི་ལྷོ་ཕྱོགས་རི་བོ་མ་ལ་ཡའི་རླུང་འདི་ནི་ཤིན་ཏུ་དྲི་
བཟང་པོ་ཅན་ནོ། ། ཞེས་པ་ནི། རིའི་གནས་ལུགས་དང་འགལ་བ་སྟེ། མ་ལ་
ཡ་ན་ག་པུར་གྱི་ཤིང་མེད་པས་སོ། ། ཀ་ལིངྐ་ཞེས་བྱ་བའི་ནགས་ཁྲོད་དུ་སྐྱེས་
པའི་གླང་པོ་ཆེ་དག་ནི་རི་དྭགས་ཀྱི་རིགས་ཡིན་ནོ། ། ཞེས་པ་ནི་ནགས་ཀྱི་
གནས་ལུགས་དང་འགལ་བ་སྟེ། ནགས་ཚལ་དེ་ན་ཡོད་པའི་གླང་པོ་ཆེ་རྣམས་
བྷ་དྲ་ཞེས་བྱ་བའི་རིགས་ཅན་ཡིན་གྱི། རི་དྭགས་ཀྱི་རིགས་མ་ཡིན་པས་སོ། །
ལྷོ་ཕྱོགས་ཙོ་ལའི་ཡུལ་འཁོར་གྱི་ཆུ་ཀླུང་ཀཱ་ཝེ་ཞེས་བྱ་བའི་འགྲམ་ངོགས་ཀྱི་ས་ལ་
སྐྱེ་པའི་ཨ་ག་རུ་ནག་པོའི་སྡོང་པོ་ཁ་དོག་སྔོའོ། ། ཞེས་པ་ནི་ཆུ་ཀླུང་གི་གནས་
ལུགས་དང་འགལ་བ་སྟེ་ཆུ་ཀླུང་དེའི་འགྲམ་ངོགས་ན་ཨ་ག་རུའི་ཤིང་མེད་པས་
སོ། ། ཞེས་དཔེར་བརྗོད་པ་ཡུལ་དང་འགལ་བའི་ཚིག་གི་འཇུག་པ་འདི་དང་
འདི་འདྲ་བ་གཞན་ཡང་སྟེ་མཁས་པ་རྣམས་ཀྱིས་སྤང་བར་བྱའོ། ། ཞེས་
པའོ། །
གཉིས་པ་དུས་འགལ་བ་ནི། པདྨ་ཅན་ནི་མཚན་མོ་རྒྱས། ། ཉིན་པར་



སྙན་འགྲེལ་ལས་སྙན་ངག་གི་སྐྱོན་སེལ་རྒྱས་པར་བཤད་པ། 443
ཀུ་མུད་ལྡན་པ་གསལ། ། དཔྱིད་ནི་ནི་ཙུ་ལ་རབ་རྒྱས། སོས་ཀ་དག་ནི་སྤྲིན་
གྱིས་གཏིབས། ། ངང་པའི་སྒྲ་ནི་དབྱར་སྙན་འོས། ། སྟོན་ནི་རྨ་བྱ་མྱོས་པ་
སྟེ། ། དགུན་སྟོད་ཉི་མ་དྲི་མ་མེད། ། དགུན་ནི་ཙནྡན་བསྔགས་པར་
འོས། ། ཅེས་པ་འདི་འདྲ་དུས་དང་ནི། ། འགལ་བའི་ལུགས་དག་བསྟན་པ་
ཡིན། ། པདྨ་ཅན་ནི་ཉི་མ་སྟེ་མཚན་མོ་དེ་མེད་པ་ལ་རྒྱས་ཞེས་པ་དང་། ཉིན་
པར་ཀུ་མུད་ལྡན་པ་སྟེ་ཟླ་བའི་འོད་མི་གསལ་བ་ལ་གསལ་ལོ་ཞེས་པ་ཉིན་མཚན་
གྱི་གནས་ལུགས་འགལ་བ་དང་། དཔྱིད་ཀྱི་དུས་ནི་ཤིང་ནི་ཙུ་ལ་རྒྱས་པ་མ་ཡིན་
པ་ལ་རབ་ཏུ་རྒྱས་སོ་ཞེས་པ་དང་། སོས་ཀ་ནམ་མཁའ་སྤྲིན་གྱིས་གཏིབས་པ་མ་
ཡིན་པའི་དུས་དག་ཏུ་ནི་སྤྲིན་གྱིས་གཏིབས། ཅེས་པ་དང་། ངང་པའི་ཚོགས་
རྣམས་དབྱར་དུས་མི་དགའ་བས་སྒྲ་མི་སྒྲོགས་པ་ལ་དེའི་སྒྲ་ནི་དབྱར་སྙན་པ་སྟེ་
ཉན་པར་འོས་སོ་ཞེས་པ་དང་། སྟོན་གྱི་དུས་ནི་རྨ་བྱ་རྣམས་དགའ་བས་མྱོས་པ་
མ་ཡིན་པ་ལ་མྱོས་པ་སྟེ་ཞེས་པ་དང་། དགུན་སྡོད་སྤྲིན་དང་རླུང་པོ་ལྡང་བའི་
དུས་ཡིན་པས་ཉི་མ་མི་དྭངས་པ་ལ་དྲི་མ་མེད་ཅེས་དྭངས་པར་བརྗོད་པ་དང་།
དགུན་བསིལ་བའི་དུས་སུ་ཙནྡན་གྱིས་འཇུག་པ་མེད་པ་ལ་བསྔགས་པར་འོས་པ།
ཅེས་པའི་ཚིག་སྦྱོར་འདི་དང་འདི་འདྲ་བ་ལ་སོགས་པ་རྣམས་དུས་དང་འགལ་
བའི་ལུགས་ཀྱི་དཔེར་བརྗོད་པ་དག་བསྟན་པ་ཡིན་ནོ། །
གསུམ་པ་སྒྱུ་རྩལ་འགལ་བ་ལ། དམ་བཅའ། དཔེར་བརྗོད། དོན་
བསྡུ་བ་ གསུམ་ ལས། དམ་བཅའ་བ་ནི། སྒྱུ་རྩལ་དག་དང་འགལ་བའི་
ལམ། ། ཅུང་ཟད་བསྟན་པ་བྱ་སྟེ་དཔེར། ། སྒྱུ་རྩལ་དག་དང་འགལ་བའི་ལམ་
གྱི་ལུགས་ཅུང་ཟད་ཙམ་ཞིག་བསྟན་པར་བྱ་སྟེ་དཔེར་བརྗོད་ན་ཞེས་པའོ། །
དཔེར་བརྗོད་ནི། དཔའ་བ་སྒེག་པ་དག་གི་དངོས། ། བརྟན་པ་ཁྲོ་དང་ཡ་
མཚན་ནོ། ། དཔའ་བ་དང་སྒེག་པ་དག་གི་དངོས་པོའི་ཉམས་གཉིས་པོ་དེ་དག་



444
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གི་རྒྱུར་གྱུར་སེམས་ཀྱི་འགྱུར་བའི་གནས་སྐབས་ཀྱི་ཁྱད་པར་ནི། ཉམས་ཇི་
སྲིད་ཡོད་པའི་བར་དུ་གནས་པས་ན་རིམ་པ་བཞིན་བསྟན་པའི་སྤྲོ་བ་དང་དགའ་
བ་དག་ཡིན་པ་ལ། དེ་མ་ཡིན་པར་ཁྲོ་བ་དང་ཡ་མཚན་དག་ཡིན་ནོ། ། ཞེས་
སྒྱུ་རྩལ་དང་འགལ་བ་ཡིན་ཏེ། དེ་གཉིས་ནི་དྲག་ཤུལ་དང་རྨད་བྱུང་གི་ཉམས་
དག་གི་འགྱུར་བ་ཡིན་པས་སོ། ། དོན་བསྡུ་བ་ནི། དབྱངས་བདུན་རྫོགས་པ་
འདི་དག་ནི། ། ཐ་དད་ལམ་དུ་རབ་ཏུ་འཇུག ། འདི་ལྟར་སྒྱུ་རྩལ་དྲུག་ཅུ་
བཞིར། ། འགལ་བ་ལེགས་པར་རྟོགས་པར་བྱ། ། སྒྱུ་རྩལ་ཡོངས་སུ་བཅད་པ་
ལས། ། དེ་ཡི་རང་བཞིན་གསལ་བར་འགྱུར། ། དྲང་སྲོང་དང་། ས་འཛིན་
དང་། དྲུག་ སྐྱེས་ དང་། བར་མ་ དང༌། བློ་ གསལ་ དང་། ལྔ་ པ་ དང་།
འཁོར་ཉན་པ་སྟེ་དབྱངས་བདུན་ཀ་རྫོགས་པར་ཚང་བའམ། དབྱངས་གང་
ཡང་རུང་བས་དམན་པ་ཡང་ཐ་དད་པ་སོ་སོའི་ལམ་སྟེ། རང་རང་གི་འཇུག་
ཡུལ་དང་མཐུན་པར་རབ་ཏུ་འཇུག་པ་བྱེད་དགོས་ཞེས་པའོ། ། སོ་སོའི་ལམ་ནི་
སྔོན་གྱི་གཙུག་ལག་ལས། རྩེད་མོ་རློམ་པ་བླང་བ་ནི། ། ལྔ་པ་དང་ནི་བར་མའི་
དབྱངས། ། དཔའ་བོ་དྲག་པོ་ངོ་མཚར་དུ། ། དྲུག་སྐྱེས་ཁྱུ་མཆོག་དེ་བཞིན་
ནོ། ། ས་འཛིན་པ་དང་འཁོར་ཉན་དབྱངས། ། སྙིང་རྗེའི་རོ་ལ་བླང་བར་
བྱ། ། འཐབ་མོ་འཇིགས་དང་བཅས་པ་ལ། ། བློ་གསལ་དབྱངས་ནི་བླང་བར་
བྱ། ། ཞེས་པ་ལྟར། འཇུག་པའི་ཡུལ་དང་འཇུག་བྱེད་ཀྱི་དབྱངས་འབྲེལ་བ་
ཞིག་ངེས་པར་དགོས་པ་ལ་དེ་མིན་པར་སྙིང་རྗེའི་ཡུལ་བློ་གསལ་གྱི་དབྱངས་སུ་
བརྗོད་པ་ལྟ་བུ་སྒྱུ་རྩལ་དང་འགལ་བ་སྟེ། འདི་ལྟར་དུ་སྒྱུ་རྩལ་དྲུག་ཅུ་རྩ་བཞིར་
འགལ་བའི་ཚུལ་གང་ཡིན་པ་རྣམས་ལེགས་པར་རྟོགས་པར་བྱའོ། ། སྒྱུ་རྩལ་
དྲུག་ཅུ་རྩ་བཞི་རྣམས་གང་ཡིན་ཞེས་ན། བྱེ་བྲག་ཏུ་རྟོགས་པར་བྱེད་པ་ལས་
བཤད་པ་བཞིན། བཟོ་ལ་སོགས་པ་གཏོགས་པ་སུམ་ཅུ། རོལ་མོའི་བྱེ་བྲག་



--
སྙན་འགྲེལ་ལས་སྙན་ངག་གི་སྐྱོན་སེལ་རྒྱས་པར་བཤད་པ། 445
བཅོ་བརྒྱད། གླུ་དབྱངས་ཀྱི་ངེས་པ་བདུན། གར་གྱི་ཆ་བྱད་དགུའོ། ། དང་
པོ་བཟོ་ལ་སོགས་པ་གཏོགས་པ་སུམ་ཅུ་ནི། ཡི་གེ་དང་། ལག་རྩིས། གྲངས།
རྩིས་ཆེན། ཐོར་ཚུགས་གོམ་སྟབས། ལྕགས་ཀྱུས་སྒྱུར་ཐབས། རལ་གྲིའི་
ཐབས། ཞགས་པ་གདབ་པ། མདའ་བོ་ཆེ་འཕེན་པ། མདུན་དུ་བསྒྱུར་བ།
ཕྱིར་བསྒྱུར་བ། བཅད་པ། དྲལ་བ། དབུག་པ། རྒྱང་ནས་ཕོག་པ། སྒྲ་
གྲགས་པར་ཕོག་པ། གནད་དུ་ཕོག་པ། མི་ཚོར་བ་ཕོག་པ། ཚབས་ཆེ་བ།
མཆོངས་པ། གྱད་ཀྱི་འཛིན་སྟངས། བང་། རྐྱལ། རྒལ་བ། གླང་པོ་ཆེའི་
གཉར་ཞོན་པ། རྟ་ལ་ཞོན་པ། ཤིང་རྟའི་ཐབས། མདའ་གཞུ། འགྱེད་
སྟོབས་དང་སུམ་ཅུའོ། ། རོལ་མོའི་བྱེ་བྲག་བཅོ་བརྒྱད་ནི། བྲོ། རྔ་བོ་ཆེ།
རྫ་རྔ། རྔ་ཕྲན། རྔ་བོ་ཆེན་པོ། འཁར་རྔ་། པི་ཝང་རྒྱུད་གཅིག་པ། རྫ་རྔ་
ཁ་གཅིག་པ། ལྕགས་ཀྱི་སིལ་ཁྲོལ། འཁར་པའི་སིལ་འཁྲོལ། པི་ཝང་རྒྱུད་
གསུམ་པ། རྔ་མུ་ཀུནྡ། སིལ་སྙན་གླུ་དབྱངས་དང་བསྟུན་པ། ཕེག་རྡོབ།
རོལ་མོའི་སྒྲ། པི་ཝང་། གླིང་བུ་དང་བཅོད་བརྒྱུད་དོ། ། གླུ་དབྱངས་ཀྱིས་
ངེས་པ་བདུན་ནི། བར་མ་དང་། དྲང་སྲོང་བ། ས་འཛིན་པ། དྲུག་ལྡན་པ།
ལྔ་པ། བློ་གསལ། འཁོར་ཉན་དང་བདུན་ནོ། ། གར་གྱི་ཆ་བྱད་དགུ་ནི།
སྒེག་པ། དཔའ་བ། མི་སྡུག་པ། དྲག་ཤུལ། བཞད་གད། འཇིགས་སུ་
རུང་བ། སྙིང་རྗེ། རྔམ་པ། ཞི་བ་དང་དགུའོ། ། དེ་ལྟ་བུ་སྒྱུ་རྩལ་ཡོངས་སུ་
བཅད་པ་ལེའུ་བཞི་པ་ཞིག་སློབ་དཔོན་འདི་ཉིད་ཀྱིས་མཛད་པ་ཡོད་ཅེས་གྲགས་
ཏེ། དེ་འདྲའམ་ཡང་ན་སྒྱུ་རྩལ་རྣམས་ཀྱི་ཡོངས་སུ་བཅད་པ་ལ་གོམས་པར་
གྱུར་པ་ལས། སྒྱུ་རྩལ་དྲུག་ཅུ་རྩ་བཞི་པོ་དེ་ཡི་གནས་ཚུལ་ལམ་རང་བཞིན་
རྣམས་རྟོགས་ཤིང་གསལ་བར་འགྱུར་རོ། ། །
བཞི་པ་འཇིག་རྟེན་དང་འགལ་བ་ནི། གླང་པོ་དག་ནི་རལ་པ་གཡོ། །



446 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
རྟ་ཡི་རྭ་ནི་རྣོ་བ་ཡིན། ། ཨེ་རཎྜ་ནི་སྙིང་པོ་ལྕི། ། སེང་ལྡེང་ལྗོན་པ་སྙིང་པོ་
མེད། ། ཅེས་པ་འདི་ནི་འཇིག་རྟེན་པ། ། ཉིད་དང་འགལ་བ་ཀུན་གྱིས་
སྨད། ། གླང་པོ་ཆེའི་ཚོགས་དག་ལ་ནི་རལ་བ་གཏན་མེད་པ་ལ་རལ་བ་གཡོ་
ཞེས་པ་དང་། རྟ་ལ་རྭ་མེད་པ་ལ་རྟ་ཡི་རྭ་ནི་རྣོ་བ་ཡིན་ཞེས་པ་དང་། ཨེ་རཎྜ་
ཞེས་བྱ་བའི་ཤིང་ལ་ནི་སྙིང་པོ་ཅུང་ཟད་ཀྱང་མེད་པ་ལ་སྙིང་པོ་ལྕི་ཞེས་པ་དང་།
སེང་ལྡེང་གི་ལྗོན་པ་སྙིང་པོ་ཤིན་ཏུ་ཆེ་བ་ཡོད་པ་ལ་སྙིང་པོ་མེད་ཅེས་པ་འདི་དང་
འདི་ལྟ་བུ་ནི་འཇིག་རྟེན་གྱི་ལུགས་སུ་གྲགས་པ་ཉིད་དང་འགལ་བ་སྟེ། མཁས་
བླུན་གྱི་སྐྱེ་བོ་ཀུན་གྱིས་སྨད་བྱར་གྱུར་པའོ། ། །
ལྔ་པ་ རིགས་ པ་ དང་ འགལ་བ་ལ། དམ་བཅའ། དཔེར་བརྗོད།
མཇུག་བསྡུ་བ་གསུམ་ལས། དམ་བཅའ་བ་ནི། རིགས་པ་ཞེས་བྱ་གཏན་
ཚིགས་ཀྱི། ། རིགས་པ་དང་འགལ་བསྟན་པར་བྱ། ། སྐབས་འདིའི་རིགས་པ་
ཞེས་བྱ་བ་ནི་གཏན་ཚིགས་ཀྱི་རིགས་པ་ཡིན་ལ། དེ་དང་འགལ་བའི་ཚུལ་ཡང་
བསྟན་པར་བྱའོ། ། ཞེས་པའོ། ། དཔེར་བརྗོད་ལ། ནང་པའི་རིགས་པ་
འགལ་ཚུལ་དང་། ཕྱི་རོལ་པའི་རིགས་པ་དང་འགལ་ཚུལ་གཉིས་ལས། དང་
པོ་ནི། བདེ་གཤེགས་འདུས་བྱས་འཇིག་པར་ནི། ། གསུངས་པ་བདེན་མོད་དེ་
ལྟ་ནའང་། ། ཙ་ཀོ་ར་ཡི་མིག་ཅན་དེ། ། བདག་གི་སྙིང་ལ་ད་དུང་གནས། །
བདེ་བར་གཤེགས་པ་བཅོམ་ལྡན་འདས་ཀྱིས་འདུས་བྱས་ཀྱི་ཆོས་ཐམས་ཅད་མི་
རྟག་ཅིང་སྐད་ཅིག་གིས་འཇིག་པར་གསུངས། དེ་དག་ནི་ངེས་པར་བདེན་མོད་
ཅེསཔ་སངས་རྒྱས་པའི་རིགས་པའོ། དེ་ལྟ་ནའང་དེ་འདྲ་བ་ནི་མི་བདེན་ཏེ།
བྱ་ཙ་ཀོ་རའི་མིག་ཅན་གྱི་ཡིད་འོང་མཛེས་ལྡན་མ་དེ་ཉིད་བདག་གིས་སྙིང་ལ་
དུས་རིང་མོ་ཞིག་ནས་བརྩམས་ཏེ། ད་དུང་ཡང་གཡོ་བ་མེད་པར་གནས་
སོ། ། ཞེས་འདུས་བྱས་མི་འཇིག་ཅིང་གནས་པར་སྒྲུབ་པ་འདི་ལྟ་བུ་ནི་ནང་



སྙན་འགྲེལ་ལས་སྙན་ངག་གི་སྐྱོན་སེལ་རྒྱས་པར་བཤད་པ། 447
པའི་རིགས་པ་དང་འགལ་བའོ། ། ཕྱི་རོལ་པའི་རིགས་པ་དང་འགལ་བའི་
དཔེར་བརྗོད་ནི། སེར་སྐྱེས་གནས་ལ་ཡོད་པ་ཉིད། ། རབ་ཏུ་སྐྱེ་བར་ཉེ་བར་
བརྗོད། ། མེད་པ་ཉིད་ནི་བདག་ཅག་གིས། ། རབ་ཏུ་སྐྱེ་བར་མཐོང་གང་
ཕྱིར། ། དྲང་སྲོང་སེར་སྐྱའི་སློབ་མ་གྲངས་ཅན་པ་རྣམས་ཀྱིས། སྔར་ནས་
དངོས་པོར་གནས་ལ་ཡོད་པ་ཉིད་རབ་ཏུ་སྐྱེ་བར་འགྱུར་པའོ། ། ། ཞེས་ཉེ་བར་
བརྗོད་པ་ནི་གྲངས་ཅན་པའི་རིགས་པའོ། ། དེ་ནི་མི་བདེན་ཏེ། དངོས་པོ་
རྣམས་སྔར་མེད་པ་ཉིད་བདག་ཅག་གིས་ཕྱིས་རབ་ཏུ་སྐྱེ་བ་མཐོང་བ་གང་གིས་
ཕྱིར་རོ། ། ཞེས་བསྒྲུབས་པ་ནི་གྲངས་ཅན་པའི་རིགས་པ་དང་འགལ་བའོ། །
མཇུག་བསྡུ་བ་ནི། རིགས་པ་དག་དང་འགལ་བ་ཡི། ། ལུགས་འདི་ཀུན་ཏུ་
བསྟན་པར་བྱ། ། དེ་ལྟར་ཕྱི་ནང་གི་རིགས་པ་དག་དང་འགལ་བར་གྱུར་པ་ཡི་
ལུགས་འདི་ནི་ཡོངས་སུ་དཔྱད་ཅིང་ཀུན་ཏུ་བལྟ་བར་བྱའོ། ། ཞེས་པའོ། ། །
དྲུག་པ་ལུང་དང་འགལ་བ་ལ། དམ་བཅའ། དཔེར་བརྗོད་གཉིས་
ལས། དམ་བཅའ་ནི། དེ་ནས་ལུང་དང་འགལ་བ་ཡི། ། འཇུག་པ་དག་ནི་
བསྟན་པར་བྱ། ། གོང་དུ་རིགས་པ་དང་འགལ་བ་བསྟན་པར་བྱས་ཏེ། དེ་
ནས་ལུང་དང་འགལ་བའི་ དཔེར་བརྗོད་ཀྱི་འཇུག་པ་དག་ནི་བསྟན་པར་
བྱའོ། ། ཞེས་པའོ། ། དཔེར་བརྗོད་ལ། མེ་མ་བཞག་ཀྱང་མཆོད་སྦྱིན་བྱེད་
པ་ལུང་དང་འགལ་ཚུལ་དང་། ཆོ་ག་མ་བྱས་ཀྱང་རིག་བྱེད་བཀླག་པ་ལུང་དང་
འགལ་ཚུལ་གཉིས་ལས། དང་པོ་ནི། མི་ནི་བཞག་པ་མ་ཡིན་ཡང་། ། བུ་
སྐྱེས་བྲམ་ཟེ་མ་ཉམས་པའི། ། སྤྱོད་པས་བརྒྱན་པ་འདི་དག་ནི། ། བི་ཤྭ་ན་
རིའི་མཆོད་སྦྱིན་བྱེད། ། རིག་བྱེད་ཀྱི་གཞུང་དུ། གང་མེ་མ་བཞག་པ་བུ་སྐྱེས་
པ་རྣམས་བི་ཤྭ་ན་རའི་མཆོད་སྦྱིན་སྒྲུབ་པར་བྱེད་དོ། ། ཞེས་བྱུང་སྟེ། བྲམ་
ཟེའི་ཆོས་ལུགས་ལ། རང་ཉིད་སྐྱེ་དུས་ཀྱི་མེ་དེའི་རྒྱུན་བཞག་ནས་དེ་ལ་མཆོད་



448 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
སྦྱིན་བྱེད་པ་ཡིན་པ་ལ། དེའི་མེ་ནི་བཞག་པ་ཡང་མ་ཡིན་ཞིང་། རིག་བྱེད་
ལས་བྱུང་བའི་ཆོ་གའི་དུས་བྱས་པ་མ་ཡིན་ཡང་། བུ་སྐྱེས་པར་གྱུར་པ་བྲམ་ཟེ་
རང་གི་ངེས་པའི་སྤྱོད་པ་མ་ཉམས་པས་བརྒྱན་ཅིང་མཛེས་པར་བྱས་པ་འདི་
རྣམས་བི་ཤྭ་ན་རིའི་ཞེས་བྱ་བ་མེའི་མིང་སྟེ་དེ་ལ་མཆོད་སྦྱིན་བྱེད་དོ། ། ཞེས་མེ་
མ་བཞག་ཀྱང་མཆོད་སྦྱིན་བྱེད་པ་ལུང་དང་འགལ་ཚུལ་ལོ། ། དཔེར་བརྗོད་
གཉིས་པ་ནི། འདི་ནི་ཆོ་ག་མ་བྱས་ཀྱང་། ། བླ་མ་དག་ལས་རིག་བྱེད་
བཀླགས། ། རང་བཞིན་དག་པའི་ཤེལ་དག་ནི། ། འདུ་བྱེད་གཞན་ལ་ལྟོས་པ་
མེད། ། རིག་བྱེད་ཀྱི་གཞུང་དུ། ཆོ་ག་བྱས་ཏེ་རིག་བྱེད་རྣམས་བཀླག་པར་
བྱའོ། ། ཞེས་བྱུང་སྟེ། བུ་སྐྱེས་པའི་དུས་སུ་སྔོན་ལ་ཆོ་ག་བྱས་ནས་དེར་རྗེས་
རིག་བྱེད་བཀླག་དགོས་པ་ཡིན་པ་ལ། འདི་ནི་ཆོ་ག་མ་བྱས་ཀྱང་བླ་མའི་སྐབས་
ལ་སྲིད་སྲུང་ལ་སོགས་པ་རིག་བྱེད་ཀྱི་མདོ་བཀླགས་སོ། ། ཞེས། དེ་ཟླ་བོའི་
དངོས་པོའི་དཔེས་བསྒྲུབ་པ་ནི། དཔེར་ན། རང་བཞིན་གྱིས་དྲི་མ་མེད་པ་
ཤེལ་དག་ནི་བརྡར་ཞིང་དབྱི་བ་ལ་སོགས་པའི་འདུ་བྱེད་གཞན་ལ་ལྟོས་པ་མེད་
པར་དག་ཅིང་གསལ་བའོ། ། ཞེས་པ་འདི་ཆོ་ག་མ་བྱས་ཀྱང་རིག་བྱེད་བཀླགས་
པ་ལུང་དང་འགལ་ཚུལ་ལོ། ། དེ་ལྟར་འགལ་བའི་ལུགས་རྣམས་སྙན་ངག་
མཁན་གྱིས་ལེགས་པར་བརྟགས་ཏེ་སྤང་བར་བྱའོ། །
གནས་སྐབས་འགའ་ཞིག་ཏུ་འགལ་ཡང་སྐྱོན་མེད་པར་བསྟན་པ་ལ།
དོན་སྤྱིར་བསྟན་པ་དང་། དཔེར་བརྗོད་སོ་སོར་བཤད་པ་གཉིས་ལས། དོན་
བསྟན་པ་ནི། སྐྱོན་ནི་མཐའ་དག་འདི་ལ་ཡང་། ། རེས་འགའ་སྙན་ངག་
མཁན་མཁས་པས། ། སྐྱོན་གྱི་གྲངས་ལས་རབ་འདས་ནས། ། ཡོན་ཏན་ལམ་
ནི་རྣམ་པར་འཛིན། ། སྔར་བཤད་པ་ལ་སོགས་པའི་སྙན་ངག་གི་སྐྱོན་ནི་མཐའ་
དག་པའི་ཚུལ་འདི་ལ་ཡང་། རེས་འགའ་སྟེ་སྐབས་འགའ་ཞིག་ཏུ་སྙན་ངག་



སྙན་འགྲེལ་ལས་སྙན་ངག་གི་སྐྱོན་སེལ་རྒྱས་པར་བཤད་པ། 449
མཁན་མཁས་པས་དགོས་པའི་དབང་གིས་སྦྱར་ན་ཡུལ་འགལ་སོགས་དེ་དག་
སྐྱོན་གྱི་གྲངས་སུ་བགྲང་བ་ལས་འདས་ནས། སྙན་ངག་མཛེས་པའི་ཡོན་ཏན་
གྱི་ལམ་འདི་ལེགས་པའི་རང་བཞིན་ཅན་རྣམ་པར་འཛིན་པར་བྱེད་དོ། ། ཞེས་
པའོ། ། །
དཔེར་བརྗོད་སོ་སོར་བཤད་པ་ལ་དྲུག་ལས། དང་པོ་ཡུལ་དང་འགལ་
ཡང་སྐྱོན་མེད་པར་བསྟན་པ་ནི། རྒྱལ་པོ་དེ་ཡི་མཐུ་ཡིས་ནི། ། དེ་ཡི་སྐྱེད་ཚལ་
ལྷ་རྣམས་ཀྱི། ། ལྗོན་པ་ཡལ་འདབ་གོས་དམར་དང་། ། ལྡན་པ་དག་གི་
གནས་སུ་གྱུར། ། མི་བདག་དེ་ཡི་བསོད་ནམས་ཀྱི་མཐུ་ཆེན་པོ་ཡིས། དེ་ཡི་
སྐྱེད་མོས་ཚལ་ནི་ལྷ་རྣམས་ཀྱི་ལྗོན་པ་དཔག་བསམ་གྱི་ཤིང་རིན་པོ་ཆེའི་རང་
བཞིན་ཡལ་འདབ་གསར་བའི་གོས་དམར་པོ་དང་ལྡན་པ་དག་གི་གནས་སུ་གྱུར་
ཏོ་ཞེས་པ་ནི། སྤྱིར་མིའི་སྐྱེད་མོས་ཚལ་དུ་ལྷའི་དཔག་བསམ་གྱི་ལྗོན་ཤིང་ཡོད་
པརཡུལ་གྱི་གནས་ལུགས་དང་འགལ་ཡང་། འདིར་རྒྱལ་པོ་ལ་བསྔགས་པའི་
སྐབས་སུ་ཡུལ་འགལ་གྱི་སྐྱོན་མ་ཡིན་ཞིང་ཤིན་ཏུ་མཛེས་སོ། །
གཉིས་པ་དུས་འགལ་ཡང་སྐྱོན་མེད་པར་བསྟན་པ་ནི། རྒྱལ་པོ་འཇིག་
པ་གསལ་བྱེད་པ། ཀ་དམྤ་ཡི་རྡུལ་དང་འགྲོགས། ། འདབ་བདུན་ལས་
འཁྲུངས་སྐྱེད་བྱེད་ཅིང་། ། དྲག་པོ་ཡི་ནི་རླུང་དག་རྒྱུ། ། རྒྱལ་པོ་འཇིག་པ་སྟེ་
འཆི་བའི་དུས་གསལ་བར་བྱེད་པའི་ལྟས་ངན་པ་ཤིང་ཀ་དམྤ་རྒྱས་པར་གྱུར་པ་
ཡི་ནི་མེ་ཏོག་གི་རྡུལ་ཚོགས་དང་ཡང་འགྲོགས་ལ། ཤིང་འདབ་མ་བདུན་པ་
ཞེས་བྱ་བ་ལས་འཁྲུངས་པའི་མེ་ཏོག་ཀྱང་རབ་ཏུ་སྐྱོད་པར་བྱེད་ཅིང་དྲག་པོར་
ཡི་ནི་རླུང་དག་རྒྱུ་བར་བྱེད་དོ། ། ཞེས་ཀ་དམྤའི་མེ་ཏོག་དང་འདབ་མ་བདུན་
པའི་མེ་ཏོག་སྟོན་ཀ་འབྱུང་བས། སྤྱིར་དེ་གཉིས་ལྷན་ཅིག་ཏུ་འབྱུང་བར་སྟོན་
དུས་ཀྱི་གནས་ལུགས་དང་འགལ་ཡང་། འདིར་ལྟས་ངན་པའི་གནས་སྐབས་



450 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གསལ་བར་བྱེད་པ་ཡིན་པས་དུས་འགལ་གྱི་སྐྱོན་མ་ཡིན་ནོ། ། །
གསུམ་པ་སྒྱུ་རྩལ་དང་འགལ་ཡང་སྐྱོན་མེད་པར་བསྟན་པ་ནི། ཁྱོགས་
ཀྱིས་རབ་བསྐུལ་སྐྲག་པ་ཡི། ། སྐྱེ་བོ་བུད་མེད་ཁས་བརྗོད་གླུ། ། སྟབས་མི་
མཉམ་པས་འདོད་ལྡན་གྱི། ། ཆགས་པ་དག་ནི་འཕེལ་བར་བྱེད། ། ཁྱོགས་ཏེ་
འདོ་ལི་ལ་བཏེག་ནས་གཡོ་ཞིང་རབ་ཏུ་བསྐུལ་བའི་ཡིད་སྐྲག་ཅིང་དངངས་པར་
གྱུར་པ་ཡི། སྐྱེ་བོ་དང་བུད་མེད་དག་གི་ཁས་བརྗོད་པའི་གླུ་མྱུར་བ་དང་བར་མ་
ལ་སོགས་པ་སྟབས་མི་མཉམ་ཞིང་གླུའི་མཚན་ཉིད་དང་མི་ལྡན་པས་ཀྱང་འདོད་
ལྡན་གྱི་ཆགས་པ་དག་ནི་རབ་ཏུ་འཕེལ་བར་བྱེད་དོ། ། ཞེས་པ། སྤྱིར་གླུའི་
སྟབས་མི་མཉམ་པ་ནི་རྣ་བར་མི་སྙན་ཞིང་རྩུབ་ལ། དེས་ཆགས་པ་འཕེལ་བ་མི་
རིགས་པས་སྒྱུ་རྩལ་གྱི་གནས་ལུགས་དང་འགལ་ཡང་། འདིར་འདོད་པ་ཕུལ་
བྱུང་གི་སྐབས་ཡིན་པས་སྒྱུ་རྩལ་འགལ་བའི་སྐྱོན་མ་ཡིན་ནོ། །
བཞི་པ་འཇིག་རྟེན་དང་འགལ་ཡང་སྐྱོན་མེད་པར་བསྟན་པ་ནི། ཟླ་
བའི་འོད་ཟེར་རབ་བསིལ་བས། ། བསྲེག་བྱ་འཛིན་པ་འདོད་ལྡན་ནི། ། བུད་
མེད་དང་བྲལ་ཉོན་མོངས་ཀྱིས། ། འཁྲུགས་པ་འདི་ཡིས་རྩི་བར་བྱེད། ། ཟླ་
བའི་འོད་ཟེར་རབ་ཏུ་བསིལ་བ་འདི་ནི་ཚ་ཞིང་བསྲེག་པ་མེའི་རེག་བྱ་འཛིན་པ་
ཉིད་དུ་རྩི་བར་བྱེད་དོ། ། སུ་ཞིག་གི་ནི། འདོད་ལྡན་གྱི་སྐྱེ་བོ་བུད་མེད་དང་
བྲལ་བས་སེམས་ཉོན་མོངས་ཀྱིས་འཁྲུགས་ཤིང་འདོད་པས་གཟིར་བ་འདི་ཡིས་
རྩི་བར་བྱེད་དོ། ། ཞེས་ཟླ་བའི་འོད་ཤིན་ཏུ་བསིལ་བས་ཀྱང་མེའི་རེག་བྱ་
འཛིན་ཞེས་པ་འཇིག་རྟེན་གྱི་གནས་ལུགས་དང་འགལ་ཡང་འདིར་ཆགས་
གདུངས་ཀྱི་གནས་སྐབས་གསལ་བར་བྱེད་པ་ལ་འགལ་བའི་སྐྱོན་མ་ཡིན་ཞིང་
ཤིན་ཏུ་མཛེས་སོ། །
ལྔ་པ་རིག་པ་འགལ་ཡང་སྐྱོན་མེད་པར་བསྟན་པ་ནི། གཞལ་བྱ་ཡིན་



སྙན་འགྲེལ་ལས་སྙན་ངག་གི་སྐྱོན་སེལ་རྒྱས་པར་བཤད་པ། 451
ཡང་གཞལ་བྱ་མིན། ། ཆ་ལྡན་ཡིན་ཡང་ཆ་ལྡན་མིན། ། གཅིག་ཉིད་ཡིན་ཡང་
གཅིག་ཉིད་མིན། ། སྣ་ཚོགས་གཟུགས་ཁྱོད་ལ་ཕྱག་འཚལ། ། ལྷ་དབང་ཕྱུག་
ནི་ཉི་མ་ལ་སོགས་པ་གསལ་བའི་གཟུགས་སུ་སྣང་བ་དང་། རྗེས་དཔག་ཚད་
མས་རྟོགས་པར་བྱ་བས་ན་གཞལ་བྱ་ཡིན་ཡང་། འགའ་ཞིག་ཏུ་མི་གསལ་ཞིང་
མི་སྣང་བའམ། མངོན་སུམ་གྱི་ཡུལ་མ་ཡིན་པའི་ཕྱིར་གཞལ་བྱ་མིན་པའོ། །
དེ་བཞིན་དུ་ས་ལ་སོགས་པ་ཇི་སྙེད་པའི་གཟུགས་ཡིན་པའི་ཕྱིར་ཆ་ལྡན་ཡིན་
ཡང་། དམ་པའི་བདག་ཉིད་ཀྱི་ངོ་བོ་ཆ་དང་བྲལ་བས་ན་ཆ་ལྡན་མིན་པའོ། །
གང་གི་གཟུགས་རྟག་པའི་རང་བཞིན་གཅིག་པུ་ཉིད་ཡིན་ཡང་ཡོངས་སུ་འགྱུར་
བསྣ་ཚོགས་པའི་ཕྱིར་གཅིག་པུ་ཉིད་མིན་པའོ། ། དེ་ལྟར་རྣམ་པ་སྣ་ཚོགས་
པའི་གཟུགས་ཅན་ལྷ་དབང་ཕྱུག་ཆེན་པོ་ཁྱོད་ལ་ཕྱག་འཚལ་ལོ། ། ཞེས་གཞི་
གཅིག་གི་སྟེང་དུ་གཞལ་བྱ་ཡིན་པ་དང་མིན་པ་སོགས་སྤྱིར་རིགས་པ་དང་འགལ་
ཡང་། འདིར་དབང་ཕྱུག་ཉིད་གཟུགས་སྣ་ཚོགས་པ་གསལ་བར་བརྗོད་པའི་
སྐབས་སུ་རིགས་པ་དང་འགལ་བའི་སྐྱོན་མ་ཡིན་ཞིང་ཤིན་ཏུ་མཛེས་སོ། །
དྲུག་པ་ལུང་དང་འགལ་ཡང་སྐྱོན་མེད་དུ་བསྟན་པ་ནི། སྐྱ་བསེང་བུ་ལྔ་
དག་གི་ནི། ། ཆུང་མ་ལྔ་ལེན་བུ་མོ་སྟེ། ། དག་པ་རྣམས་ཀྱི་མཆོག་ཏུ་གྱུར། །
འདི་འདྲ་ལྷ་ཡི་སྒྲུབ་བྱེད་དོ། ། རྒྱལ་པོ་སྐྱ་བསེང་གི་བུར་གྲགས་པ་ལྔ་ནི།
གཡུལ་ངོར་བསྟན་པ། ལྷར་བཅས། འཇིག་སྡེ། སྲིད་སྒྲུབ། རིགས་མེད་དེ་
ལྔ་པོ་དེ་དག་གི་ཆུང་མ་ཐུན་མོང་བ་རྒྱལ་པོ་ལྔ་ལེན་གྱི་བུ་མོ་ཁྲོ་པ་དཱི་ཞེས་བྱ་བ་སྟེ།
དེ་ནི་བུད་མེད་འཆོལ་བའི་སྐྱོན་གྱིས་ཡོངས་སུ་དག་པ་བདག་པོའི་བརྟུལ་ཞུགས་
མ་རྣམས་ཀྱི་ནང་ནས་མཆོག་ཏུ་གྱུར་པ་འདི་འདྲ་བ་ནི་ལྷ་ཡི་སྒྲུབ་བྱེད་དེ་བསོད་
ནམས་ཀྱི་མཐུ་ཆེན་པོ་ཉིད་དོ། ། ཞེས་པའོ། ། འདི་ནི་ཁྱད་པར་དུ་འཕགས་
པའི་བསྟོད་པར། སྐྱ་བསེང་བུ་ནི་བརྗོད་བྱས་ན། ། བསོད་ནམས་འགྱུར་ཞེས་



--
-
1.
452 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
སོ་སོར་སྨྲ། ། གང་ཞིག་བགྲོད་མིན་བགྲོད་བྱེད་པ། ། དེ་རྣམས་ཁྱོད་ཀྱི་
བསྟན་ལ་སྨད། ། ཅེས་གསུངས་པ་ལྟར། སྐྱེས་པ་མང་པོ་དང་འགྲོགས་པའི་
བུད་མེད་ལ་འཆོལ་བའི་སྐྱོན་མེད་པ་སྤྱིར་ལུང་དང་འགལ་ཡང་། འདིར་ལྷའི་
མཐུ་གསལ་བར་བྱེད་པས་ན་ལུང་འགལ་གྱི་སྐྱོན་མེད་ཅིང་ཤིན་ཏུ་མཛེས་སོ། །
ཞེས་པའོ། །
སྒྲརྒྱན་སོགས་ཀྱིས་མཇུག་བསྡུ་བ་ནི། ། སྒྲ་དོན་རྒྱན་ནི་བཀྲ་བ་
དང་། ། བྱ་སླ་བྱ་དཀའ་དག་གི་ལམ། ། སྙན་ངག་རྣམས་ཀྱི་ཡོན་ཏན་
སྐྱོན། ། དེ་ལྟར་མདོར་བསྡུས་རབ་ཏུ་བསྟན། ། རྗོད་བྱེད་སྒྲ་དང་བརྗོད་བྱ་
དོན་གྱི་རྒྱན་ནི་རབ་ཏུ་བཀྲ་བ་དག་དང་། བྱ་སླ་བ་ཚེགས་ཆུང་བ་དང་བྱ་
དཀའ་བ་ཚེགས་ཆེ་བ་དག་གི་ལམ་མ་ནོར་བ་དང་། སྙན་ངག་རྣམས་ཡོན་ཏན་
སྐྱོན་གྱི་ཚུལ་གོང་དུ་བཤད་པ་དེ་ལྟར་མདོར་བསྡུས་ནས་རབ་ཏུ་བསྟན་ཟིན་
ཏོ། ། ཞེས་དོན་བསྡུ་བ་བྱས་སོ། ། །
དེ་ལྟར་སྙན་ངག་གི་བསྟན་བཅོས་འདི་ཉིད་བསྟན་པའི་ཕན་ཡོན་ནི།
སྒྲུབབྱེད་བསྟན་པའི་ལམ་འདིས་སྐྱོན་དང་ཡོན་ཏན་དག ། རབ་ཏུ་རྟོགས་
པའི་བློ་ཅན་སྐལ་བཟང་དབང་གྱུར་པའི། ། ཚིག་དང་མངོན་པར་འགྲོགས་
བྱས་ཆང་མིག་མ་དག་དང་། ། ལང་ཚོ་ཅན་བཞིན་དགའ་དང་གྲགས་པ་ཐོབ་
པར་འགྱུར། ། སྙན་ངག་གི་རིགས་པ་སྒྲུབ་པར་བྱེད་པའི་ཐབས་སུ་དབྱུག་པ་
ཅན་བདག་ཅག་གི་བཤད་ཅིང་བསྟན་པའི་ལམ་གྱི་ལུགས་འདིས་ནི་སྙན་ངག་གི་
སྦྱོར་བ་ལ་སྤང་བྱ་སྐྱོན་དང་བླང་བྱ་ཡོན་ཏན་དག་རབ་ཏུ་གོ་ཞིང་རྟོགས་པའི་བློ་
གྲོས་ཅན། སྐལ་བ་བཟང་པོའི་དབང་དུ་གྱུར་པའི་སྙན་ཚིག་དང་མངོན་པར་
འགྲོགས་པར་བྱས་པའི་སྐྱེས་བུ་རྣམས་ནི། དཔེར་ན། ཆང་མིག་མ་དེ་མིག་
ཟིམ་བུར་བལྟ་བའི་མཛེས་མ་རྣམས་དང་། ལང་ཚོ་དར་ལ་བབ་པ་ཅན་གྱི་སྐྱེས་



453
བུ་ལྷན་ཅིག་འགྲོགས་པ་བཞིན་དུ་ཚད་མེད་པའི་དགའ་བ་དང་། ཁོར་ཡུག་
རྒལ་བར་མཁས་པའི་གྲགས་པ་ཕུལ་དུ་བྱུང་བ་ཐོབ་པར་འགྱུར་རོ། ། སྙན་ངག་
གི་མེ་ལོང་ལས། བྱ་དཀའ་བའི་རྣམ་པར་བཅད་པ་སྟེ་ལེའུ་གསུམ་པའི་རྒྱ་ཆེར་
འགྲེལ་པའོ། །
མཇུག་བྱང་།
རྒྱལ་བའི་གསུང་རབ་ཡན་ལག་བཅུ་གཉིས་ལས། ། མི་ཕྱེད་ཕྱག་རྒྱ་
བཅིངས་པའི་དབྱངས་ལྡན་མ། ། རིགས་པའི་ཁྱད་པར་འཁོར་བ་མིན་ཡང་
སེམས། ། འཆིང་བྱེད་དམ་པའི་ཆགས་པར་སྦྱོར་བ་ཅན། ། མི་ཤེས་ངང་ཚུལ་
མཐའ་དག་འགོག་པའི་དཔལ། ། མཚུངས་མེད་རྣམ་པར་རྒྱས་པའི་སྙན་ངག་
གི། ། སྣང་བ་ཐམས་ཅད་མཁྱེན་པར་བྱེད་པའི་ཞལ། ། དཀྱིལ་འཁོར་ཡོངས་
སུ་བསྟན་པའི་མེ་ལོང་ལ། ། བྱི་དོར་མཁན་པོ་བསོད་ནམས་ས་གཞིའི་རྒྱུན། །
ཟུང་དང་ཀེ་ལ་ཤ་རིའི་ཚལ་ནང་འདིར། ། མཁས་པས་མཛད་པ་མང་མོད་དེ་
ལ་ཡང་། ། དྲི་མའི་ཆ་ཤས་འགའ་མཐོང་གཞན་དུ་ན། ། དོན་མེད་ས་འཛིན་
ལྟོ་བར་གཡར་ཁྲལ་གྱི། ། བྲག་ཆའི་སིལ་སྙན་ཟློས་པའི་གར་མཁན་རྣམས། །
དཀའ་བའི་གནས་མང་བརྗོད་ཚེ་རི་མོར་ནི། ། བྲིས་པའི་མར་མེ་བཞིན་དུ་
གསལ་ཆ་སྟོང་། ། ཆོས་དང་ཆོས་མིན་རྣམ་དབྱེ་སྨྲ་བའི་ཁ། ། བདུད་ཀྱི་མ་
ཕྱེད་ལྷག་པའི་ལྷས་བྱིན་བརླབས། ། ལུང་དང་རིགས་པ་ཇི་བཞིན་མི་འགལ་
བར། ། ཡང་དག་བརྗོད་ལ་སྤྲོ་བའི་རྩེར་ཞུགས་ཏེ། ། མཐོ་རིས་འདྲེན་པའི་
རུས་དང་རིགས་ལྡན་གྱི། ། ཡང་སྲིད་ཆེ་བ་འགྲན་པའི་ངག་གི་དབང་། །
འཇིག་རྟེན་དབང་ཕྱུག་ཡོན་ཏན་བརྒྱད་ཀྱི་བདག ། རྟག་ཏུ་སྙན་པར་གྲགས་



，
454 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པའི་གཏེར་གྲོལ་བས། ། རིག་པའི་རྒྱ་མཚོ་ཕ་མཐའ་མེད་འདིའི་སྙིང་། ། ཚིག་
དོན་ནོར་བུའི་ཆར་ཡང་དཎྜི་ཡི། ། ཡིད་འོང་མགུལ་གྱི་རྒྱན་དུ་བཞེངས་པའི་
ལུགས། ། འཁྲུལ་པ་མེད་པའི་ཕྱོགས་སུ་གཞུ་བཞིན་བཀུག ། རྙོག་པ་མ་ལུས་
འཁྲུད་ལ་སྐལ་ལྡན་པའི། ། ཡིད་ཀྱི་ཤིང་རྟས་དྲངས་པའི་ལམ་གསུམ་པ། །
གཞན་ལ་ཕམ་པ་དྲག་པོའི་ཐོད་ཉིད་དུ། ། འཁྱིལ་བ་སྡུག་གུའི་རླབས་སུ་བཅུད་
ཀྱི་རིང་། ། རྒྱ་མཚོ་རོ་དང་ལྷན་ཅིག་མི་གནས་ལྟར། ། སྐྱོན་དང་འགྲོགས་པ་ .
སྤངས་པའི་ཚིག་གི་རྗེ། ། སྨྲ་བའི་རྒྱལ་པོ་ལྕེ་ཡི་བང་མཛོད་འབུམ། ། འཛིན་
པའི་བརྟུལ་ཞུགས་འདི་ལ་ཀླན་ཀ་སུ། ། ལེགས་པར་བརྗོད་ལ་དོ་ཟླ་མེད་
གཟིགས་ནས། ། ཚངས་སྲས་ལྷ་མོ་ཁེངས་ལྡན་མ་དེ་ཡང་། ། བསྙེམས་པ་
བཏང་པའི་འདོད་པས་མགྲིན་འཁྱུད་དེ། ། གསུང་གི་གསང་བ་མཐའ་དག་
འཇོ་བཞིན་སྟེར། ། དེ་ཕྱིར་སྙན་ངག་སྨྲ་ལ་སྐལ་ཆེན་པོ། ། སྤོབས་པ་དགེ་
བའི་རྒྱུ་ལས་གྲུབ་པའི་དཔྱིད། ། གསར་བའི་མཐུ་ཡིས་བུང་བ་རྣམས་དག་
ཀྱང་། ། ཀུན་ཡིད་འཕྲོག་པར་མཁས་པའི་གླུ་ལེན་བྱེད། ། ཨེ་མ་དགེ་བའི་རྩ་
བ་བརྟན། ། ཀུན་གྱི་གདུང་སྐྱོབས་ཡལ་གས་སྡུག ། ཕུན་ཚོགས་རྒྱ་ཆེའི་
འབྲས་བུ་བཟང་། ། དཔག་བསམ་མི་ཡི་སྐྱེ་བར་ལྡན། ། གཟི་བརྗིད་ཉི་མ་
སྟོང་འཕྲོ་ལ། ། ཀུན་དགའི་ཟླ་བ་འབུམ་བསིལ་བ། ། ཡོན་ཏན་ཡོངས་འདུའི་
ཁང་པ་སྟེ། ། གཟུགས་མཆོག་འདི་ན་རྣམ་པར་འཛིན། ། མཐའ་ཡས་ས་
སྲུངས་གོ་འཕང་ལ། ། ཞོན་ནས་ཤེས་བྱའི་མིག་སྟོང་ཅན། ། གཞོམ་དུ་མེད་
པའི་རྡོ་རྗེའི་བློ། ། ཕྱར་བ་ཙམ་གྱིས་རྒོལ་བ་ཕམ། ། རྣམ་པ་རྒྱལ་བ་ཆེན་པོའི་
ཁྲི། ། མི་མཇེད་ཞིང་གི་ལྷ་མོས་གཟུང་། ། ཕྱོགས་བཞི་སེང་གེས་བཏེག་གྱུར་
ལ། ། གཏན་དུ་བདེ་བའི་ཁྲིམས་ཀྱིས་སྐྱོངས། ། ཁྱད་པར་གྲོང་ཚིག་དུག་ཆུ་
ཡིས། ། མྱོས་པའི་མཁས་རློམ་གླང་པོས་ས། ། དོག་པའི་མ་རིག་སྡིག་ཅན་



སྙན་འབྲེལ་གྱི་མཇུག་བྱང་།
455
ལ། ། སྙིང་རྗེར་ལྡན་པས་བསམ་བཞིན་དུ། ། ཤེས་བྱ་ཀུན་ལ་མི་འཇིགས་
པའི། ། སེང་གེའི་སྒྲ་ཡི་རྒྱུད་ལས་སྐྱེས། ། དབྱངས་ཀྱི་དཀྱིལ་འཁོར་མཁའ་
མཉམ་དུ། ། རྒྱ་ཆེར་འགྲེལ་བས་ཟིལ་གྱིས་མནན། ། དེ་ལས་འཇིག་རྟེན་
ཁམས་མ་ལུས། ། རིག་པ་འཛིན་པའི་གྲོང་ཁྱེར་དུ། ། གཏོང་བ་རྫོགས་པའི་
ཤེས་རབ་ཀྱི། ། ལེགས་བྱས་དཔལ་ནི་རབ་བབ་བོ། ། རྨོངས་པའི་རྣམ་འགྱུར་
ལོང་བའི་ནད་འཕྲོག་པ། ། གཡུང་དྲུང་(ཅན་ཏེ་ཁྱབ་འཇུག)འཇིག་པ་མེད་པའི་
ས་(ནོར་བུ་)བརྟན་(དང་སྦྱར་བའི་རྒྱན）འདོད། ། རྣམ་པར་དག་པའི་ལེགས་
བཤད་རིན་ཆེན་འདི། ། འགྲོ་བའི་རྣ་རྒྱན་ཉིད་དུ་འབར་གྱུར་ཅིག ། མཁས་
པའི་ཆར་སྤྲིན་སྡུད་པའི་དབང་པོ་མཆོག ། དལ་མེད་དགེ་ལ་བསྐུལ་བའི་རྔ་
ཡབ་རླུང་། ། མཁའ་དང་མཉམ་པའི་དབུས་སུ་འབྱིན་པ་ཡི། ། ཀུན་ཏུ་བཟང་
པོའི་སྤྱོད་ལས་འདའ་གྱུར་ཅིག ། དགེ་བའི་ཆོམ་རྐུན་སྙིགས་མར་བལྟ་བའི་
གདོན། ། ཡན་ལག་ལྔ་པའི་འཇིགས་པ་ཚར་གཅོད་པ། ། ཆོས་ལྡན་རྒྱལ་པོའི་
ཁྲིམས་འདི་སྲིད་གསུམ་གྱི། ། སེམས་ཀྱི་གཉའ་ཤིང་འཛིན་རི་ལྕི་གྱུར་ཅིག །
གང་གི་རྩེ་མོར་བསྟན་པ་ཐར་པའི་སྣང་བ་ཆེན་པོ་འཁྲུངས། ། འབྲས་བུ་ཐམས་
ཅད་གཟིགས་པའི་ཡེ་ཤེས་སྙིང་པོར་སྨིན་པའི་སྐུ། ། རིགས་རྣམས་ཀུན་གྱི་གཙོ་
བོ་བླ་ན་མེད་པའི་གོ་འཕང་མཆོག ། མྱུར་དུ་ལྷུན་གྱིས་གྲུབ་པའི་ཕུན་ཚོགས་
ལོངས་ལ་སྤྱོད་གྱུར་ཅིག ། སློབ་དཔོན་དབྱུག་པ་ཅན་གྱིས་མཛད་པའི་སྙན་
ངག་གི་བསྟན་བཅོས་ཆེན་པོ་འདི་ཉིད་འཕགས་པའི་ཡུལ་ཀུན་ཏུ་གྲགས་ཤིང་
རྣམ་བཤད་མཁན་པོ་མང་བ་ལས། བོད་དུ་སློབ་དཔོན་རན་ཤྲཱི་དང་། ངག་གི་
དབང་ཕྱུག་གི་འགྲེལ་བ་འགྱུར་ཞིང་། གཞུང་ཐོག་མར་བསྒྱུར་བ་པོ་བལ་བོའི་
པཎྜི་ཏ་སངྒ་ཤྲཱི་དང་། འཇམ་པའི་དབྱངས་ས་ལོ་ཙཱ་བ་ཀུན་དགའ་རྒྱན་མཚན་
གྱིས་བསྒྱུར། དེ་ཡི་བོད་འགྲེལ་དུ་སྔ་མ་མཁས་པ་འཇུག་པའི་སྒོ་མཛད་པར་



456 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཤར། ཕྱིས་སུ་པཎྜི་ཏ་ལཀྵི ་ ཀ་ར་དང་། ཞུས་ཆེན་གྱི་ལོ་ཙཱ་བ་འཇིག་རྟེན་གྱི་
མིག་གཅིག་པུར་ཤོང་སྟོན་རྡོ་རྗེ་རྒྱལ་མཚན་གྱིས་ལེགས་པར་བསྒྱུར་ཞིང་གཏན་
ལ་ཕབ་པའི་རྒྱས་འགྲེལ་དཔང་ལོ་ཆེན་པོ་བློ་གྲོས་བརྟན་པས་བྱས་པ་དང་།
དེའི་རྗེས་ཐོགས་སུ་འཇམ་དབྱངས་ཁ་ཆེ་དང་། སྣར་ཐང་ལོ་ཙཱ་བ་སངྒ་ཤྲཱིས་
བཀྲལ་བ་སོགས་རྒྱ་འགྲེལ་བོད་འགྲེལ་རྣམས་དང་། དེ་བས་གཞན་པ་བསྡུས་
དོན་དང་དཔེར་བརྗོད་གསར་བྱུང་གི་རིགས་པ་མཐའ་ཡས་པར་སྣང་བ་ལས།
བློ་གྲོས་བླུན་པོའི་ཁུར་གྱི་ལྕི་བའི་ངག་འཁྱལ་གྱི་སྨྲ་བ་ཀུན་ལ་ལེགས་ཉེས་ཀྱི་
རྟོགས་པ་བརྗོད་མ་དགོས། མཁས་པས་སྦྱར་བ་རྣམས་ལ་ལེགས་པར་བརྟགས་
ཤིང་དཔྱད་པའི་ཚེ། དེ་ལ་ཡང་འགའ་ཞིག་འཁྲུལ་པའི་ལམ་དུ་འཕྱན་པ་དང་།
ལ་ལར་འགྱུར་འཁྲུགས་པའི་དབང་དང་། ཁ་ཅིག་བརྗོད་འདོད་ཙམ་ལས།
སྒྲུབ་བྱ་སྒྲུབ་བྱེད་ཀྱིས་མ་འབྲེལ་བ་ལ་སོགས་པ་ཡང་དག་མཐོང་བ་ལ། མངོན་
པའི་ང་རྒྱལ་སྤངས་ནས་གཞུང་གི་དགོངས་པ་ལ་རི་མོར་བགྱི་བ་དང་། གཞན་
ལ་ཕན་པ་འཇེབས་པར་ལྷག་པའི་བསམ་པ་བོད་པས། དྲི་མ་ནི་རྣམ་པར་
སྦྱངས། མདུད་པ་ནི་བཀྲོལ། ཇི་ལྟ་བའི་གནས་ལུགས་མངོན་དུ་བསྲང་སྟེ།
ཐུན་མོང་དང་ཐུན་མོང་མ་ཡིན་པའི་རྒྱན་རྣམ་པར་དཔྱད་པ་ལེའུ་གསུམ་པའི་
བདག་ཉིད་བློ་ཀ་ལྔ་བརྒྱ་དང་ལྡན་པ་སྙན་ངག་མེ་ལོང་གི་རྒྱ་ཆེར་འགྲེལ་པ་མི་
འཇིགས་པ་སེང་གེའི་རྒྱུད་ཀྱི་ངོ་རོའི་དབྱངས་ཞེས་བྱ་བ་འདི་ནི། མི་རྗེ་ལྷའི་
རྒྱལ་པོ་ངག་དབང་འཇིག་རྟེན་དབང་ཕྱུག་གྲགས་པ་ཕྱོགས་ཐམས་ཅད་ལས་
རྣམ་པར་རྒྱལ་བས། མི་ཟད་པའམ། མེ་ཕོ་ཁྱིའི་ལོ་སྨིན་དྲུག་གི་ཉ་བ་གླུ་
དབྱངས་ཀྱི་ཟླ་བ་ཡར་གྱི་ངོར་འཆར་བ་ལ། རྫོགས་ལྡན་གྱི་རྣམ་ཐར་སྒོ་བཞི་ཕྱེ་
བ་རིན་ཆེན་སྤུངས་པའི་ཕོ་བྲང་དུ་གྲུབ་པ་ཡང་དག་པར་བཀོད་པའོ། །
ན་མོ་མ་ཧཱ་སརྦ་ཛྙཱ་ཡ། མཚར་སྡུག་ཆ་ ཤས་རེ་རེའི་ཉམས་འགྱུར་



457
སྙན་འབྲེལ་གྱི་མཇུག་བྱང་།
གྱིས། ། རྣམ་སད་རྐེད་མེད་བྱེ་བའི་སྙེམས་འཕྲོག་པའི། ། དྲན་པས་ངག་གི་
འདོད་འཇོ་ཚངས་སྲས་མས། ། ལོངས་སྤྱོད་འཁོར་ལོའི་མདུད་རྒྱ་རྟག་ཏུ་
འཁྲོལ། ། གང་གི་གསང་གསུམ་བྱིན་རླབས་འོད་རྣོན་གྱིས། ། བློ་གྲོས་སྣང་བ་
མཆོག་ཏུ་ཚེས་ གསལ་བ། ། འཕགས་ཡུལ་སྨྲ་བའི་དབང་ ཕྱུག་ དཎྜི་ཞེས།
གྲགས་པའི་བ་དན་སྲིད་རྩེར་ཡོངས་སུ་དཀར། ། གང་དེའི་ཞལ་ལུང་སྙན་ངག་
གཞུང་བརྒྱ་ཡི། ། དགོས་དོན་སྙིང་པོའི་རྒྱན་གསུམ་དག་པའི་ཤེལ། ། ལེགས་
བཤད་ཞུན་མར་འཁྱིལ་བའི་ ཨ་དན ། མཁས་བླུན་དོན་གྱི་བཞིན་རས་
འཆར་བའི་སྣོད། ། འཁྲུལ་པའི་གཡའ་དྲིས་མ་ནོངས་དཔྱད་གསུམ་གྱི། །
ཚིག་དོན་ཕུན་ཚོགས་ངོ་མཚར་འབུམ་གྱི་འོད། ། སྤྲོ་བའི་རྡུལ་ཕྱིས་རིན་སྤུངས་
ས་སྤྱོད་ཀྱི། ། མཁྱེན་རབ་ཐགས་ཀྱིས་བསྐྲུན་པའི་ཀ་ཤིའི་རས། ། གཞུང་དོན་
འཁྱོག་པོར་འདྲེན་པའི་པི་ཝཾ་ཕལ། ། ཉེས་བཤད་རྒྱུད་མངས་འཆད་དང་
མཁས་ཀུན་གྱི། ། རྣ་བའི་བཅུད་དུ་འཇེབས་གྱུར་མི་འཇིགས་པ། ། སེང་གེའི་
རྒྱུད་ཀྱི་ང་རོའི་དབྱངས་འདི་ཀོ། ། མཁས་བླུན་ཁྱད་པར་རྩོམ་པའི་བསྟན་
བཅོས་ཀྱི། ། ཚིག་སྦྱོར་ལེགས་ཉེས་རྗེས་སུ་འགྲོ་ལྡོག་ཅིང་། ། དེ་དག་གཞུང་
འདིར་ལྟོས་ཕྱིར་མཁས་ཚུལ་ལ། ། མེད་ཐབས་མེད་གང་བསྐལ་པར་མི་ནུབ་
བཙས། ། འོད་གསལ་ལྷ་དང་མ་རིག་ལས་འཁོན་གདུང་། ། ཡ་མཚན་གནས་
ཀྱི་མཚན་མཆོག་གསུམ་ལྡན་པའི། ། ངག་དབང་འཇིག་རྟེན་ཀུན་དགའི་བློ་
གྲོས་ཀྱིས། ། ས་གསུམ་ཕན་བདེ་སྤེལ་བའི་སྐྱབས་མགོན་ཆེའི། ། བཀའ་ལུང་
མིན་ཀཱ་ཡི་གླིང་བུ་དང་། ། བསྲེས་པའི་དབྱངས་ཀྱིས་བསྐུལ་བས་སྡེ་བཞིའི་
དཔལ། ། དགེ་ལེགས་འཇོ་བ་ལྷུན་གྲུབ་སྟེང་ཞེས་པའི། ། དམ་ཆོས་འབྱུང་
གནས་ཆེན་པོར་པར་དུ་བསྒྲུབས། ། རྣམ་དཀར་དགེ་འདིས་མཐའ་ཡས་ལུས་
ཅན་ཀུན། ། བློ་གྲོས་སྣང་བ་རྒྱས་པའི་ལེགས་བཤད་ལ། ། དབང་འབྱོར་



458 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
མཐར་ཐུག་བདེར་གཤེགས་ཆོས་སྨྲའི་རྒྱལ། ། དུས་མཁྱེན་རྒྱལ་པོའི་གོ་འཕང་
འཐོབགྱུར་ཅིག ། ཅེས་པ་ཡང་གཞུང་ལུགས་འདི་ལ་ཅུང་ཟད་སྦྱངས་པའི་
བཙུན་པ་བསྟན་འཛིན་རྒྱལ་མཚན་གྱིས་སྨྲས་པའོ། ། ། མངྒ་ལཾ། །



459
༄༅ ། ། དབྱངས་ཅན་ལྷ་མོ་ལ་བསྔགས་པ་དོན་རྒྱན་
རྣམ་པར་བཀོད་པའི་ཕྲེང་བ་ཞེས་བྱ་བ་བློ་གསལ་
གྱི་དད་པའི་མགྲིན་པ་མཛེས་བྱེད་དོ། །
ངོར་ཆེན་དཀོན་མཆོག་ལྷུན་གྲུབ་ཀྱིས་བརྩམས།
༄༅། ། ཨོཾ་སྭཱ་སྟི། ངག་དབང་ཚངས་པའི་བུ་མོ་དབྱངས་ཅན་མ་ལ་བསྟོད་པ་
དོན་རྒྱན་རྣམ་པར་བཀོད་པའི་ཕྲེང་བ་ཞེས་བྱ་བ། འཕགས་མ་རྡོ་རྗེ་དབྱངས་
ཅན་མ་ལ་ཕྱག་འཚལ་ལོ། ། ངོ་མཚར་མཚན་དཔེའི་རི་མོ་རབ་བཀྲ་མཐོ་རིས་
དབང་པོའི་གཞུ་ལྟར་སྣང་བའི་མཛེས་སྐུ་མིག་གི་བདུད་རྩི་སྟེ། ། མཚན་རྟོག་
ཉེར་ཞི་གསུང་གི་གསང་བ་མེས་པོའི་དབྱངས་ལྟར་རྣ་བར་རབ་སྙན་ལེགས་
བཤད་གཏམ་གྱི་མེ་ན་ཀ ། ཚོགས་གཉིས་བདུད་རྩིའི་ལང་ཚོའི་འཁྱུད་པའི་
གང་ཐུགས་རིན་ཆེན་འབྱུང་གནས་ལྟར་ཡངས་ཟབ་རྒྱས་འདོད་དགུའི་ཀུན་
དགའི་བསྐྱེད། ། ཡོན་ཏན་དཔག་བསམ་ཤིང་ལྟར་ཆེར་རྒྱས་ངག་དབང་
ཚངས་པའི་བུ་མོ་ཞེས་གྲགས་དབྱངས་ཅན་ལྷ་མོས་འགྲོ་འདི་བསྲུངས། ། རིག་
བྱེད་བྱེད་པོའི་ཞལ་གྱི་ཆུ་གཏེར་ལས། ། ལེགས་སྤྲུལ་སྤྲུལ་པའི་ངང་མོ་ཀུན་
དཀར་མ། ། གཟུགས་མཛེས་མཛེས་མ་ཡིད་མཚོར་རིང་གནས་ ཕྱིར། །
བསྟོད་དབྱངས་དབྱངས་ཅན་དགེ་བའི་ཕྲེང་བ་སྤེལ། ། དངོས་པོ་རྣམས་ཀྱི་རང་
བཞིན་དང་། ། གནས་སྐབས་བརྗོད་པ་རང་བཞིན་རྒྱུན། ། ས་མཐོ་འདབ་བརྒྱ་རྒོད་
པའི་གེ་སར་རྩེར། ཟླ་རྒྱས་བདུད་རྩི་ལྡན་པའི་དཀྱིལ་འཁོར་ལ། ། མངོན་



460
ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
-
，
，
，
འདོད་ལང་ཚོ་གསར་པའི་དཔལ་ལྡན་པའི། ། དབྱངས་ཅན་མིག་གི་དགའ་
སྟོན་འཁྲུངས་པར་འགྱུར། ། ཇི་ལྟ་ཇི་བཞིན་དེ་ལྟ་སོགས། ། ཚིག་གི་ཟིན་པའི་དཔེ་ཡི་
རྒྱུན། ། སྐྱོན་བྲལ་ཀི་ལ་ཤ་ལྟར་དཀར་བའི་སྐུ། ། དབང་པོའི་ཞུ་ལྟར་བཀྲ་བའི་ན་བཟས་
བརྒྱན། ། མིག་སྨན་ལྟར་གནག་དབུ་སྐྲའི་ལན་བུ་ཡི། ། ཁུར་ལྡན་ཞལ་གྱི་དཀྱིལ་འཁོར་ཟླ་
ལྟར་དག ། དཔེ་དོན་ཐ་དད་མ་ཕྱེ་བར། ། ཆོས་གང་དཔེ་ཡི་ངོ་བོར་ནི། ། བཀོད་པ་
གཟུགས་ཅན་རྒྱན་ཞེས་བརྗོད། ། དབྱངས་ཅན་ལུས་ཕྲ་ཤེལ་གྱི་ལྕུག་ཕྲན་གྱི། །
འཇམ་མཉེན་ཕྱག་གི་ཡལ་འདབ་ལ་ཆགས་པའི། ། སེན་མོའི་མེ་ཏོག་གསར་དུ་
རྒོད་པའི་རྩེར། ། རྒྱུད་མང་བུང་བ་མྱོས་པའི་གླུ་དབྱངས་ལེན། ། ཚིག་གཅིག་
ཉིད་ཀྱི་ངག་རྣམས་ཀུན། ། གསལ་བ་གསལ་བྱེད་རྒྱན་དུ་བཤད། ། རྒྱས་པར་མཛད་དོ་
ངག་དབང་དབྱངས་ཅན་མ། ། ཁྱོད་ཀྱི་བློ་གསལ་བློ་ཡི་པདྨོའོ། ། དེ་ཡི་ངོ་
མཚར་ལེགས་བཤད་དགའ་སྟོན་ཏེ། ། དེས་ཀྱང་ཕན་དང་བདེ་བའི་ལམ་
བཟང་ངོ་། ། ཚིག་གི་དོན་ནམ་དེ་གཉིས་ཀ ། ལན་མང་སྐོར་བ་བསྐོར་བ་ཅན། །
ཞབས་སྟེགས་ཆུ་སྐྱེས་དཀར་པོ་རྣམ་པར་རྒྱས། ། དོ་ཤལ་པདྨོའི་ཕྲེང་བ་རྩེ་
དགའ་རྒོད། ། མགུལ་རྒྱན་མལླི་གསར་པ་འཛུམ་ཞིང་བྱེ། ། ཟུར་ཕུད་མེ་ཏོག་
ཆུན་པོ་འདབ་གྱེས་གྱུར། ། ཆོས་དེ་འགོག་པ་ལྟར་བྱེད་པ། ། དེ་ནི་འགོག་པའི་རྒྱན་
ཞེས་བྱ། ། ཡིད་འོང་ལང་ཚོ་གསར་པའི་སྐྱེ་མཆེད་ཀྱིས། ། ཕྱོགས་ཀྱི་དུལ་བ་
འཕྲོག་པའི་དཔལ་མངའ་ན། ། མཛེས་སྡུག་སྒྲིབ་བྱེད་ན་བཟའི་ལྷབ་ལྷུབ་
དང་། ། གཡོ་ལྡན་ནོར་བུའི་རྒྱུན་མང་ཅི་སླད་རྟེན། ། འདོད་པའི་དངོས་པོ་རབ་
བཀོད་ནས། ། དེ་ཡི་སྒྲུབ་བྱེད་གཞན་བཀོད་པ། །དོན་གཞན་བཀོད་པའི་རྒྱན་ཞེས་བྱ། །
དབྱངས་ཅན་ཞལ་བཟང་དགེས་པའི་མཛུམ་མདངས་ཀྱིས། ། སྐྱེ་དགུའི་ཀུན་
དགའ་གསར་དུ་རྒྱས་མཛད་ན། ། ལེགས་ལྡན་དཔྱིད་ཀྱི་དཔལ་མོའི་མཛེས་
སྡུག་དང་། ། མངོན་པར་མཚུངས་པ་རིགས་པ་མིན་ནམ་ཅི། ། མཚུངས་པའི་
དངོས་པོ་གཉིས་བཤད་ནས། ། དེ་ཡི་ཁྱད་པར་ཤན་འབྱེད་པ། དེ་ནི་ལྡོག་པ་ཅན་ཞེས་



དབྱངས་ཅན་ལྷ་མོ་ལ་བསྔགས་པ་དོན་རྒྱུན་རྣམ་བཀོད་ཕྲེང་བ། 461
བྱ། ། ཀུན་གྱི་ཡིད་འཛིན་ཕྱོགས་ཀྱི་མུན་སེལ་བའི། ། འོད་དཀར་ཕྲེང་མཛེས་
སྟེར་བས་དབྱངས་ཅན་དང་། ། དྲི་མེད་སྟོན་ཟླ་མཚུངས་མོད་ཁྱོད་ཀྱི་སྐུ། །
ཡིད་འོང་མཚན་དཔེའི་རྒྱུན་གྱི་ལྷམ་མེའོ། ། རབ་ཏུ་གྲགས་པའི་རྒྱུ་ལྡོག་ནས། །
འབྲས་བུའི་ངོ་བོ་སྟོན་པའི་རྒྱུ། ། རྒྱུ་གཞན་གྲུབ་ལ་རབ་སྟོན་པའམ། ། དེ་ནི་སྲིད་པ་ཅན་
ཞེས་བྱ། ། མ་ཕྱིས་མདངས་གསལ་ཞལ་རས་དྲི་མ་མེད། ། མ་སྟེག་གཙུག་ཏོར་
ཚངས་པའི་གཡུལ་སར་མཐོ། ། མ་བྲིས་མཚན་དཔེའི་རི་མོ་རྣམ་པར་བཀྲ། །
མ་བཀུག་ན་ཡང་འགྲོ་ཀུན་ཁྱོད་ལ་འདུན། ། དངོས་པོ་འགའ་ཞིག་ཉེར་བཀོད་
དེ། ། དེ་དང་མཚུངས་པའི་དངོས་པོ་གཞན། ། བསྡུས་པའི་ཚུལ་གྱིས་རབ་བརྗོད་པ། ། དེ་
ནི་བསྡུས་པ་ཅན་ཞེས་བྱ། ། རྙོག་བྲལ་ཡར་ངོའི་ཆ་ཤས་མ་ཉམས་ཤིང་། ། ཡིད་
སུན་སྒྲ་གཅན་དཔུང་ལས་རྣམ་པར་རྒྱལ། ། སྲིད་གསུམ་མུན་པ་སེལ་བའི་འོད་
དཀར་ཅན། ། ལང་ཚོ་ཅན་ཁྱོད་བདག་གི་སྐལ་བར་རྙེད། ། ཁྱད་པར་གྱིས་ནི་
བརྗོད་འདོད་གང་། ། འཇིག་རྟེན་མཚམས་ལས་བརྒལ་བ་ལྟར། ། བརྗོད་པ་ཕུལ་བྱུང་རྒྱུན་
གྱི་མཆོག ། གཞན་བློ་ཁོར་ཡུག་ར་བ་ལས་བརྒལ་ཡང་། ། དབྱིབས་ལེགས་བྲང་
གི་ངོ་ལས་མི་འདའ་བའི། ། མངོན་མཐོ་རབ་རྒྱས་ནུ་མའི་མྱོས་བུམ་ཟུང་། །
སྟོང་གསུམ་ཡུངས་འབྲུར་ཚུད་པའི་དཔེ་ཟླར་འོས། ། སེམས་ལྡན་དག་གི་ཅིག་ཤོས་
ཀྱི། ། རྣམ་པ་གཞན་དུ་གནས་པ་དེ། ། གཞན་དུ་རྟོག་པ་རབ་རྟོག་དཔེ། ། དཀྱུས་རིང་
ནགས་ཀྱི་ ཨུཏྤལ་ གཞོན་ནུ་ ཡི། ། ཁེངས་ པ་ འཕྲོག་བྱེད་ སྤྱན་ གྱི་བུང་བ་
ཟུང་། ། རྒྱུད་མཐོ་ཤངས་ཀྱིས་བདག་ཅག་ཕྲལ་ལོ་ཞེས། ། སྐྱོ་བའི་སྙན་ཁུང་
ནགས་འདབ་སྙེག་པ་བཞིན། ། ཆོས་གང་དེ་ཡི་རྒྱུ་སྲིད་དུ། ། སྟོན་པ་དེ་ནི་རྒྱུ་ཡི་
རྒྱན། ། གང་གསུང་མ་ལ་ཡ་རླུང་དང་འགྲོགས་པའི། ། རིག་གནས་ཧ་རི་ཙན་
དན་ལྗོན་ པའི་ དྲི། ། ལེགས་ བཤད་ངད་ འཇམ་ ལྡང་བའི་བསིལ་ གཡབ་
འདི། ། བློ་གསལ་སྙིང་ལ་དགའ་བ་བསྐྱེད་པའི་རྒྱུ། ། བསམ་པའི་དོན་དེ་མ་སྨྲས་
པར། ། ལུས་ཀྱི་བརྡ་ཙམ་སྟོན་པ་སོགས། ། ཟུར་དང་རྣམ་པས་དོན་རྟོགས་པ། ། ཕྲ་ཕྱིར་



462
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཕྲ་མོ་ཞེས་བྱར་བཤད། ། ཁྱོད་ཞལ་འཛུམ་གྱི་པད་དཀར་མདངས་ཀྱིས་བསུ། །
སྤྱན་ཟུང་བུང་བ་འཕུར་བའི་ཕོ་ཉ་བསྐྱེལ། ། མཛེས་སྡུག་ལང་ཚོ་ངོམ་པའི་རྩེ་
དགའ་འདིས། ། བདག་ཅག་ཐུགས་རྗེས་ལྕགས་ཀྱུས་ངེས་འཛིན་བྱེད། །
དངོས་པོ་རང་བཞིན་ངེས་གསལ་བ། ། ཟོལ་གྱི་སྒྲིབ་པ་ཆ་ཡིན་ཏེ། ། ཁ་གཅིག་སྟོད་སྨད་ཆ་
ཡང་འདོད། །ཁྱེད་སྐུའི་མཛེས་པས་སྐབས་གསུམ་བུ་མོ་སྨད། ། ཐུགས་རྗེའི་
ཞགས་པས་འགྲོ་འདི་རྒྱུད་མར་བཅིངས། ། ཡེ་ཤེས་མེ་ལྕེ་སྲིད་པའི་བུད་ཤིང་
ཀུན། ། བསྲེག་མཛད་ཐུབ་ཆོད་འདི་འདྲ་ཅི་སླད་མཛད། ། ཁྱད་གཞིའི་དངོས་
པོ་རྣམས་ཀྱི་ནི། ། ཁྱད་ཆོས་རིམ་བཞིན་རྗེས་སྟོན་པ། ། རིམ་པ་ཅན་གྱི་རྒྱན་དུ་བཤད། །
ཁྱོད་ཞལ་འཛུམ་ མདངས་མཆུ་ སྒྲོས་ཚེམས་ཀྱི་ཕྲེང་། ། སྤྱན་དཀྱུས་ མཁུར་
ཚོས་མགུལ་ གྱི་རི་མོ་ནི། ། ཟླ་ བ་པད་ དཀར་བིལ་ པ་མུ་ཏིག་ ཕྲེང་། །
ཨུཏྤལ་ སྨུག་ རྩི་གསལ་འཁྱིལ་དུང་ ལྟར་མཛེས། ། དགའ་བ་མཆོག་ཏུ་དགའ་བ་
བརྗོད། ། དབྱངས་ཅན་དྲན་པས་དགའ་བའི་སྤུ་ལོང་ནི། ། རབ་རྒྱས་དཔྱིད་ཀྱི་
མཛེས་པས་མི་མཚོན་ཞིང་། ། མཚན་ཙམ་ཐོས་པས་ཡིད་ སིམ་དགའ་བ་
འདིས། ། བསམ་གཏན་དང་པོའི་བདེ་ལའང་ཆགས་བྲལ་ཉིད། ། ཡིད་འོང་
ཉམས་ལྡན་དེ་ཡི་རྒྱན། ། ཡིད་འོང་པདྨའི་གདན་ཡང་རྩུབ་བྱེད་པའི། ། ཁྱོད་
ཞབས་དུ་ཀུ་ལ་ཡི་འདབ་མ་ལྟར། ། རེག་འཇམ་འཁོར་ལོའི་རྟགས་ཀྱིས་ནམ་
མཛེས་པ། ། ལྷ་བརྒྱའི་རལ་པ་རྩུབ་མོ་ཇི་ལྟར་འཇོག ། གཟི་བརྗིད་ང་རྒྱལ་
བསྐྱེད་པའི་ཚིག དབྱངས་ཅན་ཁྱོད་ཀྱི་སེམས་དང་མཚོན་གཅིག་གིས། ། མེ་
ཏོག་མདའ་ཅན་དཔུང་ཚོགས་གཞོམ་ནུས་ཀྱང་། ། ཉམ་ཆུང་ལུས་མེད་ཟོལ་གྱི་
གནས་ མཐོང་ ནས། ། མཛངས་ པའི་ ཐུགས་ ཀྱིས་ ཡིད་ སྐྱེས་ བདེ་ བར་
བསྐྱངས། ། འདོད་དོན་དངོས་སུ་མ་བརྗོད་པར། ། དེ་ཉིད་འགྲུབ་ཕྱིར་གཞན་བརྗོད་
པ། ། དེ་ནི་རྣམ་གྲངས་བརྗོད་པར་འདོད། ། ཡིད་འོང་ས་ཧ་ཀ་རའི་སྙེ་མ་ནི། །



དབྱངས་ཅན་ལྷ་མོ་ལ་བསྔགས་པ་དོན་རྒྱན་རྣམ་བཀོད་ཕྲེང་བ། 463
ནགས་ཀྱི་ཁུ་བྱུག་དྲེགས་འདིས་ཟ་བར་བརྩོན། ། འདི་ནི་བདག་གི་དལ་བུས་
ཟློག་བགྱིས་ན། ། འགྲོ་འདི་བསམ་པ་ཁྱོད་ཀྱིས་དགོངས་པར་མཛོད། །
བསྒྲུབ་དཀའི་བྱ་བ་བརྩམ་པ་ལ། ། སྒྲུབ་བྱེད་ནུས་པ་ཕུན་ཚོགས་གང་། ། འབད་མེད་རྙེད་
པ་ཀུན་ཕན་ཡིན། ། བདག་ཅག་འགྲོ་འདི་མ་རིག་མདུན་ཚོགས་རྣམས། ། སིལ་བྱེད་སྒྲོན་མེ་
མཆོག་ཏུ་སུ་འགྱུར་ཞེས། ། ཕྱོགས་ཀུན་ནེམ་ནུར་གྱུར་ཚེ་དགེ་མཚན་གྱི། ། ཟླ་བཞིན་མ་
ཁྱོད་བསོད་ནམས་སྐལ་བས་རྙེད། ། བསམ་པའམ་ནི་འབྱོར་བ་འདི། ། ཆེན་པོར་
མཚོན་བྱེད་རྒྱ་ཆེའི་རྒྱུན། ། མཐོ་རིས་དཔལ་འབྱོར་དུ་མས་རབ་བརྩེན་པའི། ། ལྷ་
བརྒྱའི་གཙུག་གིས་ཁྱོད་ཞལ་གུས་ལེན་པ། ། རྨོངས་ཆེན་སེམས་ཅན་རེ་རེའི་བྲན་མཛད་
པའི། ། རྨད་བྱུང་ཐུགས་རྗེའི་སྤྱོད་པ་བསམ་ལས་འདས། ། བསྙོན་ནས་བརྗོད་པའི་
ཁྱད་པར་ནི། ། འགའ་ཞིག་སྟོན་པར་བསྙོན་དོར་རྒྱན། ། རབ་གསལ་ཡངས་
པའི་སྤྱན་གྱིས་ཆོས་རྣམས་ཀུན། ། གཟིགས་ཤེས་སྨྲ་བ་གཞན་ངོར་གྲགས་ཙམ་
སྟེ། ། ངོ་མཚར་ཤེས་བྱའི་གཟུགས་བརྙན་མཐའ་དག་དང་། ། ཁྱོད་ཐུགས་
གཉིས་སུ་མེད་པ་བདག་གིས་འཚལ། ། གཟུགས་གཅིག་ལྡན་པའི་ཚིག་གིས་ནི། ། ཐ་
དད་དོན་ནི་གཉིས་ལ་སོགས། ། བརྗོད་པ་དེ་ནི་སྦྱར་པའི་རྒྱུན། ། ཀུན་གྱི་ཡིད་སེམས་
འཇམ་པའི་དྲི་བསུང་འཕྲོ། ། རྣམ་མང་སྐྱེ་དགུའི་གདུང་བ་འཕྲོག་བྱེད་པ། །
ལྷོཡི་རླུང་གིས་འདོད་ལྷའི་ཕོ་ཉ་འཕེལ། ། དབྱངས་ཅན་ཐུགས་རྗེའི་བསིལ་
བས་ཉོན་མོངས་སེལ། །རྒྱུ་ཡི་ཁྱད་པར་མ་ཚང་ཡང་། ། ཁྱད་འཕགས་འབྲས་བུ་སྟོན་
བྱེད་པ། ། དེ་ནི་ཁྱད་པར་བརྗོད་པའི་རྒྱན། ། གོ་མཚོན་ཡ་ལད་ཚོགས་ཀྱིས་མ་རྩེན་
ཞིང་། ། ཡན་ལག་རྣམ་བཞིའི་དཔུང་གིས་མ་བཏེག་པར། ། དཔའ་མཛངས་
མཁྱེན་རབ་གཅིག་དུས་དབྱངས་ཅན་མ། ། འཇིག་རྟེན་གསུམ་གྱི་དགྲ་ལས་
རྒྱལ་བར་གྱུར། ། ཁྱད་གཞིའི་དངོས་པོ་ཐ་དད་ཀྱང་། ། ཁྱད་ཆོས་མཚུངས་པར་སྦྱར་བ་
ནི། །མཚུངས་པར་སྦྱར་པའི་རྒྱན་ཞེས་བྱ། ། སྟོན་མཚན་ཟླ་བ་རྣམ་བཀྲ་དབང་པོ་
གཞུ། ། པད་དཀར་འདབ་བརྒྱ་བཞད་པའི་འཛུམ་ཕྲེང་དང་། ། ཡིད་འོང་དྲི་



464
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཟའི་བུ་མོ་དབྱངས་ཅན་རྣམས། ། ཀུན་གྱི་འདྲེན་བྱེད་དགའ་བ་བསྐྱེད་པར་
མཚུངས། ། གང་དུ་དངོས་པོ་འགལ་བ་རྣམས། ། འགྲོགས་པར་སྟོན་པ་འགལ་བའི་
རྒྱན། ། ཡིད་ཀྱི་སྐབས་ཕྱེད་ཕྱག་ཞབས་དྲ་བས་འབྲེལ། ། མཛོད་སྤུ་དཀར་
གསལ་སྨིན་མའི་རི་མོ་གནག ། ཐལ་གོང་ཟླུམ་རྒྱས་སྐེད་སྐབས་ཆེར་ཕྲ་
བའི། ། མཛེས་ལྡན་ཁྱོད་ལ་བདག་ཅག་ལྷག་པར་དད། ། སྐབས་སུ་ལ་བབ་
བསྟོད་པ་ནི། ། སྐབས་མིན་འདོད་པས་བསྟོད་པ་ཡིན། ། རྣམ་མང་ནོར་བུ་རྒྱན་གྱི་
འཕྱང་འཕྲུལ་དང་། ། རེག་འཇམ་ལང་ཚོ་རྒྱས་པའི་མཛེས་སྡུག་ཅན། །
དབྱངས་ཅན་ཁྱོད་ནི་གཞོན་ནུའི་ངང་ཚུལ་གྱིས། ཡིད་འོང་འདོད་པའི་རྩེ་
དགའ་མྱང་འདི་བདེ། ། གལ་ཏེ་སྨད་པ་བཞིན་བསྟོད་ནས། ། སྐྱོན་ལྟར་སྣང་བའི་ཡོན་
ཏན་ཉིད། ། ཉེ་བར་སྒྲོགས་པ་ཟོལ་བསྟོད་ཡིན། ། དྲེགས་ལྡན་འཇིག་རྟེན་མེས་པོ་
ཡབ་ཏུ་གྱུར། ། མཁྱེན་བཟང་འཇམ་དབྱངས་གཞོན་ནུ་ཐབས་སུ་ཐོབ། །
བདེ་འབྱུང་གཙུག་རྒྱན་ཞབས་ཀྱི་གནོན་ནུས་ན། ། ཞི་དུལ་འཛུམ་པར་གནས་
འདི་ཅི་ལེགས་གྲང་། དོན་གཞན་འཇུག་པས་དེས་མཚུངས་འབྲས། ། མཆོག་གམ་
མཆོག་མིན་སྟོན་འཐད་པ། ། དེ་ནི་ངེས་པར་བསྟན་པའི་རྒྱན། ཉིན་བྱེད་ཤར་བས་
པདྨའི་འདབ་རྒྱས་ཤིང་། ། བུང་བ་གླུ་ལེན་ཕྱོགས་ཀུན་མཛེས་པ་ནི། །
དབྱངས་ཅན་ཟེར་གྱི་བདག་བློ་ཁ་བྱེ་ཞིང་། ། ངག་གི་སྙན་སྒྲོགས་ཡིད་ཀྱི་
དགའ་སྟོན་མཚོན། ། གང་གི་ཆོས་གང་ལྷན་གཅིག་ཏུ། ། སྟོན་པ་ལྷན་ཅིག་བརྗོད་པའི་
རྒྱན། ། གང་སྐུ་མེ་ཏོག་རྒྱུན་དང་ལྷན་ཅིག་མཛེས། ། གསུང་དབྱངས་ཏམྦུ་ར་
དང་འགྲོགས་ཏེ་སྙན། ། ཡོན་ཏན་ལང་ཚོའི་དཔལ་དང་མཉམ་དུ་གང་། །
ཕྲིན་ལས་ཐུགས་རྗེའི་ཁྱོན་དང་ཅིག་ཅར་རྒྱས། ། དོན་རྣམས་ཕན་ཚུན་བསྣོལ་བ་
གང་། །ཡོངས་སུ་བརྗེས་པའི་རྒྱན་ཞེས་བྱ། འཇིག་རྟེན་གསུམ་གྱི་མཛེས་སྡུག་པད་
དཀར་གྱི། ། དོ་ཤལ་ཕྲེང་བ་ཁྱོད་ཀྱི་རྒྱུན་དུ་བསྣམས། ། འགྲོ་ལ་ཁྱོད་ཀྱི་



དབྱངས་ཅན་ལྷ་མོ་ལ་བསྔགས་པ་དོན་རྒྱུན་རྣམ་བཀོད་ཕྲེང་བ།
465
--
-
ཐུགས་རྗེའི་འོད་དཀར་གྱིས། ། རྨོངས་པའི་མུན་ཚོགས་ཞི་བའི་བཀའ་དྲིན་
སྩལ། ། མངོན་པར་འདོད་པའི་དངོས་པོ་ལ། ། སྨོན་པ་ཤིས་པ་བརྗོད་པ་ཡིན། ། སྨྲ་
སམ་བརྗོད་པའི་ཡུལ་ལས་རྣམ་འདས་པ། ། སྲས་བཅས་རྒྱལ་བ་བསྐྱེད་པའི་
ཤེས་རབ་ཡུམ། ། ངག་གི་དབང་མོ་ཞེས་བྱར་གྲགས་འབར་བས། ། འགྲོ་འདི་
གཡོ་བ་མེད་པར་སྲུང་གྱུར་ཅིག ། ཐ་དད་རྒྱན་རྣམས་བསྲེས་པ་ནི། ། སྤེལ་མའི་རྒྱན་
ཞེས་བརྗོད་པ་ཡིན། ། གཙུག་རྒྱན་འོད་ཀྱི་གནམ་སྔོན་གཞུ་འདྲའི་མཚོར། ། ཟླ་
ཞུན་ཐིགས་པའི་དབྱངས་ཅན་ངང་མོའི་གཟུགས། ། འཕྱང་འཕྲུལ་མུ་ཏིག་
ངང་ཁྱུས་བསྐོར་བ་འདི། ། ལྷ་ཡུལ་དགའ་ཚལ་རྒྱུན་ལྟར་བསྔགས་པར་
འོས། ། རང་གི་བསམ་པ་དག་པ་ལས། ། སྙན་ངག་རྣམ་འགྱུར་བཀྲ་བའམ། ། དགོངས་
པའི་དབང་གིས་གང་སྨྲ་བའི། ། ངག་དེ་དགོངས་པ་ཅན་ཞེས་རིགས། ། མཁྱེན་རྩེ་ལྡན་
མ་ཁྱོད་ཀྱི་ཡོན་ཏན་ཆ། ། མཐའ་དག་ཀུན་མཁྱེན་གྱིས་ཀྱང་བརྗོད་དཀའ་
མོད། ། གུས་ལྡན་བདག་གི་བློ་ནུས་དེ་ཙམ་ཞེས། ། ཉེར་བསྟན་ཡེ་ཤེས་
གཟིགས་པ་འཇུག་ཕྱིར་ལགས། ། ཨེ་མ་དད་བརྩོན་ནགས་ཀྱི་སྨན་ལྗོངས་
སུ། ། ལེགས་པར་འཁྲུངས་པའི་བསྟོད་ཚིག་མེ་ཏོག་གི། ། སྤེལ་ལེགས་ཕྲེང་བ་
གསར་དུ་རྒྱས་པ་འདི། ། དབྱངས་ཅན་ལྷ་མོའི་དབུ་ལ་མཆོད་པར་དབུལ། །
དགེ་དེས་དབྱངས་ཅན་ ཐུགས་ཀྱིས་འོ་མའི་མཚོ། ། མཁྱེན་བཟང་འཇམ་
དབྱངས་ངང་པའི་དེད་དཔོན་དང་། ། ལྷན་ཅིག་རོལ་པའི་འཇུག་ངོགས་དེར་
ཞུགས་ནས། ། ཟུང་འཇུག་བདེ་བའི་རྩེ་དགའ་ཐོབ་གྱུར་ཅིག ། རབ་དྭངས་
རྙོག་བྲལ་ཡིད་ཀྱི་མེ་ལོང་དུ། དབྱངས་ཅན་མཛེས་སྐུ་གསལ་བར་ལྟ་བྱེད་
ཅིང་། ། རྣམ་མང་ཡོན་ཏན་བསྔགས་པའི་ཕྲེང་བ་འདིས། ། བསྟོད་བྱེད་དེ་
དག་སྨྲ་མཁས་ཀུན་མཁྱེན་གྱུར། ། ཚིག་རྒྱན་གྱི་བསྟན་བཅོས་མེ་ལོང་ལས་
བཤད་པའི་དོན་རྒྱན་སུམ་ཅུ་རྩ་ལྔའི་དཔེའི་དབྱེ་བ་མང་པོ་བཏང་སྙོམས་སུ་བྱས།



466
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
-
རྒྱུན་གྱི་ངོས་འཛིན་རེ་རེ་བའི་སྒོ་ནས་ཚངས་པའི་བུ་མོ་དབྱངས་ཅན་མ་ལ་
བསྟོད་པ་འདི་ནི། ། ཤཱཀྱའི་དགེ་སློང་དཀོན་མཆོག་ལྷུན་གྲུབ་ཀྱིས་རྣམ་རྒྱལ་གྱི་
ལོ་ཆུ་སྟོད་ཟླ་བའི་རྫོགས་པ་ལྔ་པའི་ཉིན་ཉང་སྟོད་རིག་པའི་འབྱུང་གནས་ཀྱི་
ནོར་འཛིན་གྱི་མཐིལ། ། དཔལ་འབྱོར་ལོངས་སྤྱོད་དུ་མས་རྣམ་པར་བརྒྱན་
བའི་ཕོ་བྲང་འབྲོང་མཁར་རྩེ་ཞེས་བྱ་བའི་ཕྱོགས་ལས་རྣམ་པར་རྒྱལ་བའི་ཁང་
བཟང་དུ་སྦྱར་བའོ། །



467
༄༅ ། ། སྒྲ་དབྱངས་ལྷ་མོ་དབྱངས་ཅན་མ་ལ་བསྔགས་
པ་དོན་རྒྱན་པདྨ་ དཀར་པོ་བཞད་པའི་
རྫིང་བུ་བཞུགས་སོ། །
ཞུ་ཆེན་ཚུལ་ཁྲིམས་རིན་ཆེན་གྱིས་བརྩམས།
༄༅། ། ན་མསྶདྨ་རུ་པཱ་དཱ་ཡ། རབ་འབྱམས་ཆོས་ཀུན་སྙན་པའི་གླུ་ལེན་
མཁན། ། དྲན་པའི་ངག་གི་དངོས་གྲུབ་ཡོངས་སྩོལ་བ། ། ཡིད་འཕྲོག་མཚོ་
བྱུང་ཟླ་བ་གསར་པ་དང་། ། དབྱེར་མེད་དཔལ་ལྡན་བླ་མ་ལ་བཏུད་ནས། །
རྒྱལ་ཡུམ་སྒྲ་དབྱངས་དབྱངས་ཅན་ངག་གི་ལྷར། ། བསྔགས་བརྗོད་དོན་རྒྱུན་
རྒྱན་འོས་པདྨ་དཀར། ། ཚར་དུ་དངར་བཞད་བཞད་པའི་རྫིང་བུ་འདི། །
སྙན་ཚིག་སྨྲ་མཁས་མཁས་པའི་རྗེས་འབྲངས་བརྩམས། ། དགུ་པ་སྲིད་པ་ཅན་
ལས་ཕྱིའི་རྒྱུ་ཅུང་ཟད་དང་བཅས་འབྲས་བུ་རང་གི་ངོ་བོ་ཉིད་སྟོན་པའི་སྲིད་པ་ཅན་ནི།
ཚོན་གྱིས་མ་བསྐུས་རབ་སྔོ་ཆུ་གཏེར་འགྲམ། ། མརྒད་ཞུན་མས་བྲན་མིན་སྤང་
ལྗོངས་ཚལ། ། བཟང་དྲུག་ཕྱེ་མ་མ་བཀྲམ་དྲི་བསུང་འཐུལ། ། གཞན་སྐྱོན་མ་
མཐོང་དགོད་པའི་མེ་ཏོག་ཁྲོད། ། ཉེར་བརྒྱད་པ་སྐབས་མིན་བསྟོད་པ་ནི། ཞིང་དེར་
འཕུར་ལྡིང་གཡོ་བའི་རྐང་དྲུག་ཚོགས། ། འདིར་སྣང་ཡུད་ཙམ་བདེ་ལ་ཁེ་
གྲགས་འབྱོར། ། འདོད་པས་ལུས་སེམས་མནར་དུབ་དོགས་མེད་པར། །
སྒྲུང་རྩིས་འཚོ་བའི་སྣང་སེམས་བདེ་ཉམས་ལ། ། གསུམ་པ་གཟུགས་ཅན་གྱི་རྒྱན་
ལས་མཐའ་དག་ གི་ གཟུགས་ཅན་ནི། དེ་དབུས་པད་སྡོང་གར་མཁན་ ལུས་ ཕྲ་
མས། ། མེ་ཏོག་སེན་མོས་སྨྲས་པའི་ཡལ་ག་དང་། ། ལོ་འདབ་ལག་པའི་ཟློས་



468
ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གར་བསྒྱུར་བ་དེས། ། འདབ་སྟོང་དཀར་པོའི་བཞིན་རས་ངོམ་པའི་རྩེར། །
སོ་བཞི་པ་རབ་སྤེལ་ལས་གཅིག་བརྟེན་གྱི་རབ་སྤེལ་ནི། འོ་མཚོ་འཁྱིལ་འདྲ་ཟླ་བའི་
དཀྱིལ་འཁོར་གྱིས། ། བཏེག་པའི་ཙོག་པུར་ཞབས་གཉིས་འཁོར་ལོའི་ལག །
རིན་ཆེན་རྐང་གདུབ་བཀླུབས་ཚེ་གདེངས་ཅན་དབང་། ། ངོ་ཚས་ གནམ་
འཕྱོའི་གྲོང་དུ་ཡིབས་ཀྱིས་དོགས། ། དང་པོ་རང་བཞིན་བརྗོད་པའི་རྒྱུན་ལས་རིགས་
རང་བཞིན་བརྗོད་པ་ནི། བྲང་གི་ལོགས་སྐྱེས་མངོན་མཐོ་བཅུ་དྲུག་ལོར། །
གནས་པའི་ན་ཚོད་དར་བབ་སྒེག་མོའི་སྐུ། ། བལྟ་ན་མི་ངོམས་མཚན་དཔེའི་
སྣང་བ་འབུམ། ། འབར་བའི་མཚར་སྡུག་ལྷ་མོ་དབྱངས་ཅན་མ། ། གསུམ་པ་
གཟུགས་ཅན་གྱི་རྒྱན་ལས་བསྡུས་པའི་གཟུགས་ཅན་ནི། རྒྱལ་གསུང་གསང་བ་མི་ཟད་ཆུ་
ཡི་གཏེར། ། བསྲུབས་སྐྱེས་སྙིང་པོ་མཁྱེན་རབ་དཀྱིལ་འཁོར་ཆ། ། གང་བའི་
ཡིད་འཕྲོག་སྣང་བརྙན་སྟོན་དུས་ཟླ་། ། སྐལ་བཟང་ཡིད་མཁར་རྟག་ཏུ་བགྲོད་
པ་མཁན། ། གཉིས་པ་དཔེ་རྒྱན་ལས་དང་པོ་ཆོས་དཔེ་ནི། ཡོན་པོར་ལྟ་བྱེད་དཀྱུས་
སུ་རིང་བའི་སྤྱན། ། རྣམ་པར་གཡོ་བའི་སྒེག་འཛུམ་ཞལ་གྱི་ཁྱིམ། ། རྐང་དྲུག་
ཁྱོ་ཤུག་མྱོས་པའི་འཕུར་ལྡིང་སྟོང་། ། བསྒྱུར་བའི་འདམ་སྐྱེས་ལྟ་བུར་མཛེས་
ཤིང་དཀར། ། གཉིས་པ་དངོས་པོའི་དཔེ་ནི། གཙུག་ལག་རབ་འབྱམས་འཆང་
མཁས་མཆུ་ཡི་སྒོས། ། འཛུམ་དབུས་ དཀར་ལ་ ཐགས་བཟང་བཞི་བཅུའི་
ཚེམས། ། པདྨ་རཱ་གའི་ནགས་ཀླུང་ཉམས་དགའ་བར། ། ཟླ་འོད་ཁྱབ་པའི་ཀུ་
མུད་བཞད་པ་བཞིན། ། དགུ་པ་ནང་གི་རྒྱུ་ཅུང་ཟད་དང་བཅས་རབ་ཏུ་གྲགས་པའི་རྒྱུ་
བཀག་ནས་འབྲས་བུ་རང་གི་ངོ་བོ་ཉིད་སྟོན་པའི་སྲིད་པ་ཅན་ནི། བྱེད་པོས་མ་བདར་ཕྲ་
ལྡེམ་སྐུ་ཡི་རྐེད། ། ཟླ་ཞུན་ཁུ་བས་སྦགས་མིན་དཀར་མདངས་འཚེར། ། ཚོན་
པིར་རྩེ་ཡིས་མ་བྲིས་རྩིབས་སྟོང་གི། ། འཁོར་ལོས་མཚན་པ་ཁྱོད་ཀྱི་ཕྱག་ཞབས་
མཐིལ། ། བཅུ་གཉིས་པ་རབ་རྟོག་གི་རྒྱན་ལས་སེམས་མེད་རབ་རྟོག་ནི། སྐུ་ཡི་སྟོད་



དབྱངས་ཅན་མ་ལ་བསྔགས་པ་དོན་རྒྱུན་པད་དཀར་བཞད་པའི་རྫིང་བུ།469
སྨད་སྒྲིབ་བྱེད་གཅེར་ལས་སྐྱོབ། ། དྭངས་གསལ་གཡོ་བས་མཁའ་ལ་བག་
ཡངས་སུ། ། རྒྱུ་བའི་སྤྲིན་དཀར་སྐྱེངས་ཏེ་འཛུམ་པའི་མདངས། ། འགྱུར་
ནས་རྡུལ་གྱི་ཐིགས་ཆུ་འཛག་པ་འདྲ། ། གཅིག་པ་རང་བཞིན་བརྗོད་པ་ལས་རྫས་ཀྱི་
རང་བཞིན་བརྗོད་པ་ནི། གསེར་བཟང་པཱ་ཏྲ་འཁྱིལ་དབུས་ནོར་བུའི་འཕྲ།. ། སྣ་ཚོགས་
བཀོད་པའི་སོར་གདུབ་ཁོང་གསེང་ལས། ། འཐོན་པའི་འཇམ་མཉེན་ཕྱག་སོར་གཡོ་ལྡན་
རྩེར། ། སྟོང་ཕྲག་རྒྱུད་ལྡན་བི་ཀླུའི་པི་ཝང་མཛེས། ། ཉེར་གསུམ་པ་བསྙོན་དོར་ལས་ཆོས་
ལ་བསྙོན་པ་ནི། དེ་ལས་བྱུང་བའི་སྙན་འཇེབས་སྒྲ་དབྱངས་འདི། ། ལུས་ཅན་
རྨོངས་པ་ལས་བསླང་ནུས་པའི་ཕུལ། ། གདོད་ནས་གྲུབ་པའི་ཉིད་མིན་རྒྱལ་
ཀུན་གྱིས། ། ལེགས་གསུངས་ཆོས་ཕུང་མཐའ་དག་བརྐུས་པར་ངེས། ། བཅུ་
གཅིག་པ་ཕུལ་བྱུང་གི་རྒྱུན་ལས་ཁྱད་འཕགས་ཕུལ་བྱུང་ནི། འགག་མེད་རྡོ་རྗེའི་རང་
བཞིན་སྒྲ་འཛིན་དཔྱིད། ། མཁའ་དུས་གྲངས་མཉམ་ཡན་ལག་རྫོགས་པའི་
གསུང་། ། ཞིང་མང་རྒྱལ་བ་མཆིས་སོ་ཅོག་གི་དབྱངས། ། གཅིག་ཏུ་སྤུངས་
ཀྱང་བརྒྱ་སྟོང་ཆར་མི་འགྲན། ། བརྒྱད་པ་ལྡོག་པ་ཅན་ལས་གཅིག་གིས་ལྡོག་པ་ཅན་ནི།
འགྱུར་ཁུགས་སྙན་པའི་དཔལ་འཇོ་ཀུན་གྱི་ཡིད། ། འགུགས་བྱེད་མགྲིན་པ་
ལས་སྐྱེས་ཚངས་དབྱངས་དང་། ། དྲི་ཟའི་རྒྱུད་མངས་སྒྲ་མཚུངས་ཁྱོད་ཀྱི་
གསུང་། ། ལེགས་བཤད་སྙིང་པོའི་འབྱོར་བས་ཐ་དད་དབྱེ། ། བཅུ་གཉིས་པ་
རབ་རྟོག་ ལས་ སེམས་ མེད་ རབ་ རྟོག་ ནི། ཇི་ ལྟ་ ཇི་ སྙེད་མཁྱེན་ པའི་ ཐུགས་ ཀྱི་
མཐའ། ། འཚོལ་འདོད་དབང་པོས་འདྲེན་བྱེད་སྟོང་སྤྲུལ་ཡང་། ། མ་མངོན་
རང་མཚང་རྡིབ་སྙམ་བསམ་གཏན་འདིས། ། གཉིད་རྨུགས་གོ་སྐབས་བྲལ་བ་
ཡིན་ནམ་སྙམ། ། ཉེར་ལྔ་པ་ཁྱད་པར་བརྗོད་པ་ལས་ཡོན་ཏན་མ་ཚང་བའི་ཁྱད་པར་
བརྗོད་པ་ནི། བཟོད་དཀའི་ཚེར་མའི་རྩུབ་དང་སྤུ་གྲིའི་སོ། ། རྣོ་གདུག་ངར་དང་
མི་ལྡན་དེ་ལྟ་ནའང་། ། ཁྱོད་ཐུགས་རྣམ་པར་མི་རྟོག་ཡེ་ཤེས་ཀྱིས། ། གཉིས་
སྣང་འཁྲུལ་བ་མ་ལུས་དབྱིངས་སུ་གཏུབས། ། བདུན་པ་དོན་གཞན་བཀོད་པ་ལས་



470
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཀུན་ཁྱབ་ཀྱི་དོན་གཞན་བཀོད་པ་ནི། ཤེས་བྱའི་ གནས་ ལུགས་ ཇི་ སྙེད་ མཁྱེན་
དབྱིངས་སུ། ། དོག་མེད་ཆུད་ལ་འཕྲོ་འདི་ཡ་མཚན་ཅི། ། དུས་གསུམ་
གཟིགས་པས་མ་གཞལ་ཤེས་བྱ་ཞིག ། ལོགས་ན་མེད་པ་རང་གི་ཆོས་ཉིད་
ཡིན། ། བཅུ་བདུན་པ་དགའ་བའི་རྒྱུན་ལས་དངོས་ཐོབ་ཀྱི་དགའ་བ་ནི། གསང་གསུམ་
བྱིན་རླབས་ཟེགས་མ་སྙིང་གི་དབུས། ། རེག་པས་དེང་བདག་སྙན་ངག་སྨྲ་བ་
ལ། ། ཐོགས་མེད་དགའ་བ་གསར་པ་འདི་ནི་སླར། ། ཁྱོད་མིན་ལྷ་བརྒྱའི་
དྲིན་ལས་ཅི་སླད་ཐོབ། ། བཅུ་དྲུག་པ་རིམ་པ་ཅན་གྱི་རྒྱན་ནི། དཀར་གསལ་མཛེས་
སྐུ་འགྱུར་ཁུགས་སྙན་པའི་གསུང་། ། ཤེས་བྱའི་གནས་ལུགས་རྗེན་པར་འཆར་
བའི་ཐུགས། ། ཉ་གང་སྟོན་ཟླ་ཀ་ལ་པིངྐའི་དབྱངས། ། དྭངས་ཤེལ་མེ་ལོང་
གཙང་མས་ཡིད་རབ་འཕྲོག ། བཅོ་བརྒྱད་པ་ཉམས་ལྡན་གྱི་རྒྱན་ལས་དགའ་བའི་
འགྱུར་བ་སྒེག་པའི་ཉམས་ནི།གང་གི་ཞལ་ཁྱིམ་དྲན་རྣམས་ཀུན་དགའ་བརྒྱས། །
ཡིད་དབང་གཡོས་པར་མ་བཟོད་ལག་སོར་བཅུ། ། སྙིང་གར་བཅིངས་ཏེ་
སྤངས་རྟོགས་ཡོན་ཏན་ཆར། ། བསྔགས་བརྗོད་གཏམ་གྱིས་ས་སྟེང་འདར་
ཉམས་སྟོན། ། བཅུ་དགུ་པ་གཟི་བརྗིད་ཅན་གྱི་རྒྱུན་ནི། ས་གསུམ་འགྲོ་བ་ལས་རྒྱལ་
ལུས་མེད་སྡེ། ། ཕམ་མཛད་དབྱངས་ཀྱི་རྒྱལ་མོའི་ནུས་སྟོབས་ལ། ། དངངས་
སྐྲག་ཆེན་པོ་སྐྱུངས་ཤིག་ཉམ་ཆུང་རྣམས། ། སྙིང་རྗེ་གཏིང་ནས་འཁྲུགས་པས་
རྗེས་སུ་འཛིན། ། བཞི་པ་གསལ་བྱེད་ཀྱི་རྒྱན་ལས་རིགས་བརྗོད་པ་ཐོག་མའི་གསལ་བྱེད་
ནི། མཁྱེན་ཡངས་དཔལ་མོ་ཁྱོད་ཀྱིས་འགྲོ་མང་གི། ། སྙིང་ལ་ཉལ་བའི་མི་ཤེས་
རྨོངས་ཚོགས་འཇོམས། ། ཆོས་ཀུན་མགྲིན་པའི་ལམ་ནས་སྙན་འགྱུར་རོ། །
བརྟས་པའི་ཚིག་སྙན་སྨྲ་བའི་དབང་ཕྱུག་བྱེད། ། བཅུ་པ་བསྡུས་བརྗོད་ཀྱི་རྒྱན་ལས་
སྤྱི་ཙམ་ གྱི་ བསྡུས་ བརྗོད་ ནི། གདུང་ བ་ ཀུན་ འཕྲོག་ བདུད་ རྩིའི་ ཟེགས་ མ་
འབུམ། ། འཛག་པའི་ཀུན་ཕན་ཉིད་ལ་མི་རེ་བར། ། དྲོད་ཀྱིས་རེག་པ་ལན་



དབྱངས་ཅན་མ་ལ་བསྔགས་པ་དོན་རྒྱུན་པད་དཀར་བཞད་པའི་རྫིང་བུ།471_
རེས་རྙིང་བྱེད་པའི། ། མེ་ཏོག་གཏན་གྱི་མཛེས་རྒྱན་འདོད་འགའ་འཁྲུལ། །
བཅུ་བཞི་པ་ཕྲ་མོའི་རྒྱུན་ལས་ཟུར་གྱི་ཕྲ་མོ་ནི། སྐྱེ་ཀུན་གཡོ་སྒྱུ་འཁྱལ་གཏམ་སྤངས་
པའི་ལས། ། མཐར་སོན་སྡིག་སྒྲིབ་བསྲབ་པའི་སྐལ་བཟང་འགའ། ། མཐོང་
ཚེ་མཆོག་སྦྱིན་ཕྱག་རྒྱའི་མཁྲིག་མ་ལས། ། གཡེར་ཁ་གདུབ་སིལ་འཐབ་པའི་སྒྲ་
ཡང་ངོམ། ། བཅུ་གསུམ་པ་རྒྱུ་རྒྱུན་ལས་སྐྱེད་བྱེད་འགྲུབ་པའི་རྒྱུ་ནི། གང་གིས་སྐྲུན་
མིན་ཐུགས་རྗེ་ཆེན་པོས་འགྲོར། ། བཅུ་ཕྲག་ཤེས་བྱ་རིག་པའི་དཀའ་གནད་
བརྒྱ། ། འགྲོལ་བའི་ཤེས་རབ་གཟུངས་དང་སྤོབས་པ་སོགས། ། སྔོན་མེད་བློ་
གྲོས་བསྐྱེད་པའི་ནུས་པ་རྨད། ། དྲུག་པ་འགོག་རྒྱན་ལས་འདས་པའམ་བྱུང་བ་འགོག་
པ་ནི། སྨྲ་དབང་དཎྜིའི་ངག་ཀུན་སྙན་ཚིག་གླུར། ། ཤར་བ་ཁྱོད་གཅིག་དྲིན་དུ་
སྒྲོགས་པ་བརྫུན། ། འོན་ཏེ་ཡིད་ལ་དྲན་པ་ཙམ་རེས་ཀྱང་། ། ངག་ལ་
འཇིགས་མེད་མཐུ་ལྡན་བྱེད་པར་ངེས། ། བཅོ་ལྔ་པ་ཆའི་རྒྱན་ལས་འོས་པའི་ཆ་རྒྱན་
ནི། ཡོངས་ཀྱི་བློ་འཕེལ་མ་འདིས་རྨོངས་ཆེན་འགྲོ། ། ཕལ་ཆེར་བཏང་སྙོམས་
བཞག་འདི་ཤེས་བྱ་ལ། ། སྔོན་སྦྱངས་ཡོད་མེད་མཐུ་ལས་མཁས་བླུན་དག །
འབྱུང་བ་རྒྱུ་འབྲས་ཆོས་ཉིད་བཙན་པས་ཡིན། ། བཅོ་བརྒྱད་པ་ཀུན་ཕན་གྱི་རྒྱུན་ནི།
ཡང་དག་དོན་གྱི་གནས་ལུགས་མཚར་པོ་ཆེ། ། སྒྲིབ་བྱེད་རྨོངས་ཚོགས་སེལ་
བའི་གཉེན་པོ་ཞིག ། ཡིད་ལ་བྱས་ཚེ་རྒྱལ་རྣམས་མགྲིན་གཅིག་ཏུ། །
བསྔགས་པའི་ལྷ་ཁྱོད་སྔོན་ལས་སྐལ་བས་ཐོབ། ། ཉེར་གཉིས་པ་རྒྱ་ཆེ་བའི་རྒྱན་ལས་
བསམ་པ་རྒྱ་ཆེ་ནི། སྲིད་ན་ཆེ་མཐོ་ལྷ་བརྒྱའི་དོ་ཀེར་ཏོག ། ཞབས་ཀྱིས་གནོན་
པའི་དཔག་ཡས་མཐུ་མངའ་ཡང་། ། ཐུབ་གསུང་བཤད་སྒྲུབ་བྱེད་པའི་བློ་
འཕེལ་གྲོགས། ། དམ་བཅས་རྗེས་དགོངས་རྨོངས་ཆེན་བྲན་ལ་བརྩོན། ། ཉེར་
བཞི་པ་སྦྱར་བའི་རྒྱུན་ལས་ཚིག་ཐ་དད་མིན་པའི་སྦྱར་བ་ནི། གཡོ་ལྡན་ལུས་ཕྲའི་གར་
གྱིས་མངོན་རོལ་བའི། ། དཀར་མཛེས་མཚོ་བྱུང་སྨིན་ལེགས་ལང་ཚོ་ཅན། །



472 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འཛུམ་ཕྲེང་གཡོ་བའི་ཁྲོད་ནས་ངག་སྙན་གླུ། ། ལེན་པས་རིས་མེད་འགྲོ་ལ་
དགའ་སྟོན་སྤེལ། ། ཉེར་དྲུག་པ་མཚུངས་སྦྱོར་ལས་བསྟོད་པའི་མཚུངས་སྦྱོར་ནི། ལྷོ་
ཕྱོགས་མ་ལ་ཡ་རླུང་ཟླ་བའི་ཟེར། ། གངས་ཀྱི་ཉལ་འགྲོ་དབྱངས་ཅན་ཐུགས་རྗེ་
རྣམས། ། རེག་པས་གདུང་བ་ཡོངས་བཅོམ་ནུས་པའི་ཕུལ། ། གྲགས་པའི་བློ་
ལྡན་སྐྱེ་བོའི་ངག་ལས་རྙེད། ། ཉེར་བདུན་པ་འགལ་བའི་རྒྱན་ལས་གཞི་ཐ་དད་པའི་
བྱ་བ་འགལ་བ་ནི། དེ་ཚེ་དྲན་དབང་ཚོགས་རྣམས་དགའ་བ་བརྒྱས། ། མྱོས་པའི་
སྙན་འགྱུར་ཚིག་གི་གླུ་ལེན་ཚེ། ། མེ་ཏོག་མདའ་དང་གནམ་རུའི་འཁྲུལ་འཁོར་
གྱིས། ། ས་གསུམ་ཕམ་བྱེད་སྡུག་བསྔལ་ཆོ་ངེ་འབྱིན། ། ཉེར་དགུ་པ་ཟོལ་བསྟོད་
ཀྱི་བརྒྱན་ལས་སྨད་པའི་ཟོལ་བསྟོད་ནི།སེམས་བྲལ་ཡིད་བཞིན་ནོར་འདིས་ཅི་འདོད་
དངོས། ། འབད་མེད་སྦྱིན་པའི་མཐུ་སྟོབས་ཆེར་མངའ་ན། ། རང་གི་ཁས་
བླངས་ཇི་བཞིན་འགྲོ་བའི་ངོར། ། དངོས་གྲུབ་མྱུར་མར་གྲགས་ལ་ཅི་སླད་
བསྙེམས། ། སོ་གཅིག་པ་ལྷན་ཅིག་བརྗོད་པའི་རྒྱུན་ལས་ཡོན་ཏན་ལྷན་ཅིག་བརྗོད་པ་ནི།
རིན་ཆེན་རྒྱུན་མང་འཁྲོལ་བའི་སྒྲ་དང་མཉམ། ། ཁོ་བོའི་དོན་རྒྱུན་བཀོད་པའི་
ཚིག་སྦྱོར་སྙན། ། མཐོན་མཐིང་རལ་རྩེར་འཛེགས་པའི་ཟླ་བ་དང་། ། ཆབས་
ཅིག་གོ་འཕང་འདོད་པའི་དག་སྣང་དཀར། ། ཉི་ཤུ་པ་རྣམ་གྲངས་བརྗོད་པའི་རྒྱན་
ནི། བདག་སྙིང་དབུས་སུ་གྲོགས་མཆོག་འཇམ་དཔལ་དང་། ། ལྷ་ཁྱོད་ཟག་
མེད་བདེ་ལ་ཅི་དགར་རོལ། ། རང་ཉིད་གཅེས་འཛིན་ནང་ཤེས་གྱང་པོ་མ། །
གཞན་ཕན་སེམས་ལ་འཛུར་ཏེ་ལོགས་ཤིག་འགྲོ། ། སུམ་ཅུ་པ་ངེས་བསྟན་གྱི་རྒྱན་
ལས་མཆོག་གི་ངེས་བསྟན་ནི། ཅ་ཅོའི་སྒྲ་བཅས་གངྒཱས་རྡུལ་གྱི་ཁུར། ། ཉིན་མཚན་
ཁོར་ཡུག་འདྲེན་ཡང་ཟད་པའི་མཐའ། ། མེད་འདིས་ཁྱོད་ཀྱི་ཡོན་ཏན་རྫོགས་
པའི་གྲངས། ། ས་བཅུའི་འཕགས་པས་བརྗོད་པའི་ཡུལ་ལས་འདས་སྟོན། །
སོ་ལྔ་ པ་ དགོངས་ པ་ཅན་ གྱི་ རྒྱན་ནི། དེས་ན་ མི་ཤེས་རྨོངས་ པའི་ སྙིང་གྲོགས་



དབྱངས་ཅན་མ་ལ་བསྔགས་པ་དོན་རྒྱུན་པད་དཀར་བཞད་པའི་རྫིང་བུ།473
འདིས། ། མ་བཏང་དེ་སྲིད་སྐྱོན་བྲལ་མེ་ལོང་གཞུང་། ། འཆད་པའི་མཐུ་མེད་
འོན་ཏེ་ཡེ་ ཤེས་ ཀྱི། ། གཟིགས་ པ་ འཇུག་ ཕྱིར་ དོན་ རྒྱན་ དཔེར་བརྗོད་
བགྱིས། ། སོ་གཉིས་པ་ཡོངས་བརྗེས་ཀྱི་རྒྱན་ནི། བརྗོད་ཚུལ་ཐ་དད་རྒྱུན་མང་
འདུས་པའི་ཚིག ། སྡེབ་ལེགས་སྙན་འགྱུར་དབྱངས་ཀྱིས་མཆོད་པ་འབུལ། །
ཤེས་བྱ་བཅུ་ཕྲག་རིག་པའི་གནས་ཀུན་ལ། ། ཐོགས་མེད་མཁྱེན་པའི་བློ་གྲོས་
སྤོབས་པ་སྩོལ། ། ལྔ་པ་བསྐོར་བའི་རྒྱུན་ལས་དོན་ལ་བསྐོར་བ་ནི། ཚངས་སྲས་ལུས་
ཕྲའི་མཛེས་སྐུ་ཡིད་ཀྱི་ངོས། ། ཉེར་བཀོད་དབྱངས་ཅན་དགྱེས་པའི་ཚིག་སྦྱོར་
གྱིས། ། མཚོ་བྱུང་གསང་གསུམ་ཡོན་ཏན་ཕུང་པོའི་ཆར། ། བསྟོད་པས་ངག་
དབང་ལྷ་མོ་ཉིད་མཚུངས་ཤོག ། སོ་གསུམ་པ་ཤིས་བརྗོད་ཀྱི་རྒྱུན་ནི། འཆད་རྩོད་
རྩོམ་དང་ལུང་རིགས་འགལ་འབྲེལ་གནད། ། སྨྲ་དབང་བསྟན་འཛིན་ས་སྟེང་
ཁྱབ་པའི་སྡེས། ། ཉེར་བསྟེན་རྣམ་འདྲེན་རིང་ལུགས་དྲི་མ་མེད། ། སྲིད་
མཐའི་བར་དུ་རྒྱས་པའི་བཀྲ་ཤིས་སྩོལ། ། གསུམ་པ་ཡང་ན་གཟུགས་ཅན་གྱི་ཤིས་
བརྗོད་ནི། དེ་ལྟར་བསྟོད་པའི་ལེགས་བྱས་མ་དྷ་རམ། ། རོ་མཆོག་བརྒྱ་ལྡན་
འཁྱིལ་བའི་པདྨ་དཀར། ། མཁའ་མཉམ་ལུས་ཅན་བུང་བས་སྤྱོད་པའི་ཚེ། །
བདེ་སྐྱིད་རྒྱང་གླུ་སྙན་པོ་ལེན་པར་ཤོག ། དེ་ལྟར་སྒྲ་དབྱངས་ལྷ་མོ་དབྱངས་ཅན་མ་
ལ་བསྔགས་པ་དོན་རྒྱུན་པད་དཀར་བཞད་པའི་རྫིང་བུ་ཞེས་བྱ་བ་འདི་ནི་དགེ་བའི་བཤེས་
གཉེན་ཚུལ་ཁྲིམས་ཕུན་ཚོགས་ཀྱི་བཀའ་ནན་ཕོ་ཉས་བསྐུལ་བར་མ་ལྡོག་ཙམ་དུ། རྨོངས་
རྟུལ་ཕྲན་བུ་ཤཱི་ལ་རཏྠ་ཞེས་བགྱི་བས་རྒྱལ་བ་གཉིས་པ་རྡོ་རྗེ་འཆང་ཀུན་དགའ་བཟང་པོ་པའི་
རྒྱལ་ཚབ་ཀྱི་སྐྱེས་བུ་རིམ་པ་བྱོན་པ་རྣམས་ཀྱིས་གསང་ཆེན་རྡོ་རྗེ་ཐེག་པའི་ཆོས་ཀྱི་འཁོར་ལོ་ཇི་
སྲིད་བསྐལ་པར་བསྐོར་པའི་འོག་མིན་གཉིས་པ་ཤྲཱི་ཨེ་ཝཾ་ཆོས་ལྡན་གྱི་དགོན་པ་ཞེས་གྲགས་
པའི་བ་དན་དཀར་པོ་སྲིད་པ་གསུམ་གྱི་རྩེར་བསྙེགས་པའི་དབེན་གནས་དམ་པར་བྲིས་པ།
ཉེས་ན་མཁས་ལ་བཤགས་ཤིང་དགེ་བ་མཁའ་ཁྱབ་ཀྱི་འགྲོ་ལ་བསྔོའོ། །



474
༄༅ ། ། སྟོན་པ་ཐུབ་པའི་དབང་པོ་ལ་བསྟོད་པ་དོན་
རྒྱན་གསལ་པའི་མེ་ལོང་བློ་གསལ་ཡིད་འཕྲོག་
ཅེས་བྱ་བ་བཞུགས་སོ། །
--
པཎ་ཆེན་ཤཱཀྱ་མཆོག་ལྡན་གྱིས་བརྩམས།
༄༅། ། རྒྱ་གར་སྐད་དུ། ཤས་ཨིན་མུ་ནེ་སྟོད་ཏྲ་ཨརྦ་ཨ་ལཾ་ཀ་ར་པྲ་དི་བ་ཨཱ་
དན་ཉིདི་བོ་བྱེ་མ་ནུ་ཧ་རི་ནཱ་མ། བོད་སྐད་དུ། སྟོན་པ་ཐུབ་པའི་དབང་པོ་ལ་
བསྟོད་པ་དོན་རྒྱན་གསལ་པའི་མེ་ལོང་བློ་གསལ་གྱི་ཡིད་འཕྲོག་ཅེས་བྱ་བ།
ཕན་དགོངས་ཐུགས་རྗེའི་ལྷ་ཁྱོད་ལ། ། ཡིད་རབ་དང་བས་ཕྱག་བྱས་ཏེ། ། ངོ་
མཚར་རྒྱན་ཕྲེང་འདི་འབུལ་གྱི། ། ཐུགས་རྗེའི་ཕྱག་གིས་བཟུང་འཚལ་ལོ། །
ཡིད་འོང་སྙན་ངག་ཨིནྡྷནི་ལའི་དྭངས་མ་འཁྱིལ་བའི་ལྷོ་ཕྱོགས་རྒྱ་མཚོའི་འགྲམ་
ན་བརྡ་སྤྲོད་སྡེབ་སྦྱོར་མངོན་བརྗོད་ཚར་དུ་དངར་བའི་པད་དཀར་ཟླ་བ་ལ་
གནས་ཞབས་གཉིས་སྣོལ་བའི་ཁྲི་སྟེང་ན། རང་བཞིན་བརྗོད་པའི་གདོང་
མཛེས་གཡོ་ལྡན་དཔེ་དང་གཟུགས་ཅན་གསལ་བྱེད་སྐོར་བའི་ཐུན་མཚམས་ལི་
ཁྲིའི་ཐིག་ཕྲེང་གསར་པའི་ངང་མོ་ཁུར་འཛུམ་རླབས་ཕྲེང་འཁྲུགས་པའི་ཆུ་
གཏེར་དབུས་ན་མགྲིན་རྒྱུ་རབ་མཁས་མ། ། འགོག་དང་དོན་གཞན་བཀོད་
དང་ལྡོག་དང་སྲིད་པ་ཅན་གྱི་ཟུར་མིག་བུང་བ་སྙན་ངག་སྦྲང་རྩི་སྐྱུག་བྱེད་མ་
རྣམས་འཕྱོ་བའི་སྤྱན་ཟུང་པད་མ་དཀར་པོའི་ལྕགས་ཀྱུ་བློ་གསལ་མཛའ་བོ་རིང་
ནས་འགུག་བྱེད་མ། ། བསྡུས་དང་ཕུལ་བྱུང་རབ་བརྟགས་རྒྱུ་དང་ཕྲ་མོ་ཆ་དང་
རིམ་པའི་སྨིན་འཁྱོག་རྨ་བྱའི་གདུགས་མཛེས་གཡོ་བའི་གྲིབ་བསིལ་རབ་འབབ་



སྟོན་པ་ཐུབ་པའི་དབང་པོ་ལ་བསྟོད་པ་དོན་རྒྱན་གསལ་པའི་མེ་ལོང་། 475
དགའ་དང་ཉམས་ཀྱི་ཚེམས་དཀར་འཕྲེང་བས་ཀུན་གྱི་ཡིད་རབ་འཁུ་བྱེད་
མ། ། བརྗིད་ཅན་རྣམ་གྲངས་བརྗོད་དང་ཕན་དང་རྒྱ་ཆེ་སྙོན་དོར་སྦྱར་བའི་
ལན་བུའི་མེ་ཏོག་ཆུན་འཕྱང་ཁྱད་པར་མཚུངས་པར་སྦྱར་བའི་མུ་ཏིག་ཕྲེང་བའི་
ཟར་བུའི་སིལ་སིལ་སྒྲ་ཡིས་ཕྱོགས་ཀྱི་མགྲོན་པོ་འབོད་མཛད་མ། ། འགལ་དང་
སྐབས་མིན་ཟོལ་བསྟོད་ངེས་པར་བསྟན་པའི་ཨུཏྤལ་སྔོན་པོའི་ཁུ་བྱུག་སྙན་གོང་
དཔག་བསམ་ལྗོན་པའི་ཕྲག་རྩེར་ལྡིང་བའི་སྙན་གྲགས་འབྲུག་གི་རྣ་རྒྱན་འགྲམ་
པའི་ཆུ་འཛིན་གསར་པ་ལ་གནས་མ། ། ལྷན་ཅིག་བརྗོད་དང་ཡོངས་བརྗེས་
ཤིས་བརྗོད་རབ་སྤེལ་དགོངས་པ་ཅན་གྱི་གཏམ་བུ་རབ་བསྒྲེང་སྙན་ངག་འགྱུར་
ཁུག་ཉམས་ཀྱི་རྒྱུད་མངས་ངོས་ལ་ངོ་མཚར་མགྲིན་དབྱངས་གསར་པའི་སོར་
མོའི་འདུ་བྱེད་གར་བསྒྱུར་མ། ། གང་ཞིག་གུས་པས་གཙང་སྦྲ་ལྷུར་ལེན་བརྩོན་
པས་སྒྲུབ་པ་ཚུལ་བཞིན་བགྱིད་པའི་སློབ་མའི་སྙིང་གི་ཆུ་གཏེར་རབ་འཛིན་
མཛེས་མའི་ངང་ཚུལ་ལྷུར་མཛད་དག་གི་ལྷ་དེ་མིན་ནམ་རྒྱལ་བ་དེ་ལ་འདི་ལྟར་
བསྟོད། ། ངོ་མཚར་མཆོག་གི་སྤྲུལ་པ་དེ། ། དགའ་ལྡན་ཆོས་ཀྱི་ཁང་བཟང་
ནས། ། ཐལ་སྐར་གླང་པོའི་གཟུགས་ཀྱི་ནི། ། སེར་སྐྱའི་གྲོང་ཁྱེར་དེར་བྱོན་
ནོ། ། སུམ་རྩེན་ཡུལ་གྱི་མཛེས་སྡུག་དང་། ། མཚུངས་པའི་སྒྱུ་འཕྲུལ་ལྷ་མོའི་
ལྷུམས། ། རྣམ་རྒྱལ་ཁང་བཟང་དང་འདྲ་བར། ། པད་མཚོར་ངང་པ་ཇི་
བཞིན་ཞུགས། ། ཚོགས་གཉིས་ཡུམ་གྱི་ཆུ་གཏེར་ནས། ། འགྲོ་འདིའི་བསོད་
ནམས་ཁྱབ་འཇུག་གི། ། ལག་པས་སྐུ་ཡི་ཟླ་བ་བཏོན། ། མེས་པོའི་བདེ་འབྱུང་
གཙུག་གིས་མཆོད། ། མཁས་སོ་ཡི་གེ་སྦྱོར་བ་དང་། ། འཕོང་དང་སྒྱུ་རྩལ་
དྲུག་བཅུ་དང་། ། རིག་པའི་གནས་ཆེན་བཅོ་བརྒྱད་པོ། ། གྲགས་པ་མིན་པ་
དག་ལ་ཡང་། ། རིགས་གཟུགས་ལང་ཚོའི་རྒྱན་ཕྲེང་དང་། ། ཁྲེལ་ཡོད་ངང་
ཚུལ་བཟང་པོ་དང་། ། མཛེས་མའི་སྤྱོད་ཚུལ་ལྷུར་ལེན་དང་། ། རབ་ལྡན་



476 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བཙུན་མོའི་འཁོར་གྱི་རོལ། ། མཆོག་སྦྱིན་བརྒྱ་བའི་ཡ་མཚན་ལ། ། ནམ་ཡང་
ཡིད་བརྟན་མི་རུང་ན། ། འཁོར་ལོས་བསྒྱུར་བའི་དཔལ་གྱི་ནི། ། ཅི་ཞེས་ཁྱིམ་
ནས་དེ་བྱུང་ངོ༌། ། བརྩོན་འགྲུས་ཁྲི་ཡིས་རབ་བཏེགས་པའི། ། མཐོན་པོའི་གོ་
འཕངས་ཡོད་མིན་ཕྱིར། ། སྙིང་སྟོབས་ཆེ་ལྡན་དེ་ཡིས་ཀྱང་། ། མཚོ་འགྲམ་
དཀའ་བ་དེ་སྤྱད་དོ། ། མགོན་དེ་བྱང་ཆུབ་སྙིང་པོར་གཞུད། ། དུས་མཚུངས་
ཉི་མ་ཤར་དུ་རྒྱུ། ། ཉིན་བྱེད་རླུང་འགྲོས་ནུབ་ལ་ཕྱོགས། ། མགོན་དེའི་
གཤེགས་བརྩོམ་སུ་ཡིས་ཟློག ། སྲ་བའི་གོ་ཆ་མ་བགོས་ཤིང་། ། རྣོ་བའི་མཚོན་
ཆ་མ་ཐོགས་ལ། ། དཔུང་ཚོགས་ཡན་ལག་མ་བཤམས་པར། ། བདུད་བཞིའི་
དཔུང་ལས་ཁྱོད་རྒྱལ་ལོ། ། ཕྲག་དོག་ཟླ་བའི་གདོང་ཉམས་ཤིང་། ། མུན་པའི་
བུམོ་སྐྱེངས་བྱེད་པའི། ། ཉི་མའི་དཀྱིལ་འཁོར་ཡོངས་རྫོགས་པར། ། བྱང་
ཆུབགྱུར་པ་འདི་ཡ་མཚན། ། འཇིག་རྟེན་ཡོངས་ཀྱི་ལེགས་བཤད་ཀུན། །
ཁྱོད་ཉིད་གཅིག་པུའི་མགྲིན་པར་བསྡུས། ། ཐུབ་ཁྱོད་འདི་ལ་ཐུགས་འགྱོད་
ནས། ། བརྩེ་ཆེན་ཁྱོད་ཀྱི་ཆོས་འཁོར་བསྐོར། ། ཉིད་དང་མཚུངས་པ་གཞན་
ཡོད་དམ། ། འོན་ཀྱང་མེད་ཅེས་དོགས་འཚལ་ནས། ། ཉི་ཟླའི་སྒྲོན་མེ་དང་
འགྲོགས་ཏེ། ། གླིང་གཞན་གཤེགས་པ་མ་ལགས་སམ། ། ཁྱོད་ཀྱིས་འཕོངས་
པ་གཞན་སྐྱོབས་ཕྱིར། ། ཉིད་རང་བདེ་གཤེགས་ལགས་པར་གོ། ། སྔོན་ཚེ་
བསམ་སྦྱོར་ཕུན་ཚོགས་ལས། ། ད་ལྟ་འབྲས་བུ་སྐུ་གསུམ་འཁྲུངས། ། ཁྱིམ་གྱི་
འབྱོར་པ་ཀུན་སྤངས་ནས། ། ཁྱོད་ཀྱི་རྗེས་སུ་གཞུག་འདོད་དག ། ནམ་ཡང་
འཕོངས་པ་མེད་མཚོན་ཕྱིར། ། གྲོང་དུ་བསོད་སྙོམས་དག་ལ་གཤེགས། ། ད་
དུང་བདུད་རྩིའི་ཟིམ་ཆར་གང་། ། རྒྱུན་མི་འཆད་པར་འབབ་པ་འདི། །
བདུད་རྩིའི་ཁུར་ལྡན་སྒྲ་བརྒྱ་བ། ཀུན་ལ་སྙོམས་པའི་དབང་གིས་སོ། ། ཉིད་
ཀྱི་སྐུ་གསུང་ཐུགས་གསུམ་ལས། ། མཛེས་སྙན་ཡངས་པའི་ཐུགས་གཏན་



སྟོན་པ་ཐུབ་པའི་དབང་པོ་ལ་བསྟོད་པ་དོན་རྒྱན་གསལ་པའི་མེ་ལོང་། 477
ལས། ། ལ་ལས་མི་མཐོང་མི་ཐོས་དང་། ། གཏིང་རྟོགས་དཀའ་བའི་སྐྱོན་ཡང་
སྣང་། ། ཡིད་འོང་གསེར་མདོག་ལང་ཚོ་ཅན། ། ངང་པའི་དེད་དཔོན་ཁྱོད་ཀྱི་
གསུང་། ། བློ་གསལ་ངང་མོའི་རྣ་བར་སོན། ། རྩོམ་ཞིང་འཆད་པའི་དགའ་བ་
འཕེལ། ། བཅོམ་ལྡན་ཁྱོད་ཀྱི་མཚན་དཔེ་ཡི། ། ལང་ཚོའི་མཛེས་སྡུག་ཉམས་
ཀྱི་ནི། ། སྨིན་ལེགས་མ་རྣམས་ཆགས་པ་ཡི། ། མེ་ཏོག་རབ་ཏུ་རྒྱས་པར་
བྱས། ། འོན་ཀྱང་ཐུགས་རྗེ་ཁྲོས་པའི་སྒྲ། ཆེམ་ཆེམ་འབྲུག་གི་སྒྲ་ཆེན་
པོའི། ། རྔམ་དྲག་གློག་གི་ཞགས་པ་ཅན། ། ཡེ་ཤེས་རྡོ་རྗེའི་ཐོག་ཕྲེང་སྤྲོ། །
འགྲན་ཟླ་མེད་པ་མཐོན་པོའི་ཁྲི། ། འཇིགས་མེད་བསྙེངས་པ་དང་བྲལ་བ། །
བདུད་སྡེའི་ཚོགས་བཅོམ་སེང་ཆེན་ཁྱོད། ། ཁེངས་ལྡན་ཡོངས་ཀྱི་ཕྱག་གི་
གནས། ། ནམ་ཡང་རང་དོན་མི་གཉེར་བའི། ། སྐྱབས་ཅིག་ཐུགས་རྗེའི་
མགོན་ཁྱོད་ཀྱི། ། གཞན་དོན་འབའ་ཞིག་བསྒྲུབ་མཛད་པའི། ། གཉེར་བྱ་
མིན་པའང་ངང་གིས་གྲུབ། ། ཁྱོད་རང་གཅིག་པུས་ཡོངས་ཀྱི་དོན། ། འབད་
པས་བསྒྲུབ་པར་བཞེད་པའི་ཚེ། ། འབད་མི་དགོས་པ་སྤྲུལ་བའི་སྐུ། ། ཉིད་
དང་མཉམ་པ་བགྲང་ཡས་བྱོན། ། ཁྱོད་ཀྱི་མཁྱེན་པ་རྒྱ་མཚོ་ལྟར། ། ཟབ་
ཡངས་དགོངས་པ་ལྷུན་པོ་བཞིན། ། རབ་མཐོ་ གཞན་ ཕན་ནམ་མཁའ་
དང་། ། མཚུངས་པར་གོང་ནས་གོང་དུ་འཕགས། ། མཚན་དཔེ་ལང་ཚོའི་
གཡོ་ལྡན་འདི། ། ཁྱོད་སྐུ་མ་ལགས་ལྷ་མིན་གྱི། ། བུ་མོའི་ཡིད་ཀྱི་ཤིང་རྟ་
ནི། ། འདྲེན་བྱེད་སྲིད་པའི་ལྕགས་ཀྱུ་ཡིན། ། འོན་ཀྱང་ཐུགས་རྗེས་ཤུགས་
གཅིག་ནི། ། ཆགས་པའི་བུད་ཤིང་བསྲེག་པའི་མེ། ། མ་ཡིན་སྲེད་པའི་ཚ་
གདུང་ནི། བསྲེག་བྱེད་བདུད་རྩིའི་ཆུ་མིན་ནོ། ། དཔའ་བོ་ཉི་མ་གཅིག་ཤར་
བས། ། ཉིན་མོའི་པད་མོ་རྒྱས་པ་དང་། ། བདུད་མོའི་བཞིན་གྱི་ཀུ་མུད་
ཏ། ། གནག་ཅིང་ཟིན་པ་གཉིས་ཀ་མཛད། ། བརྩེ་ཆེན་ཁྱོད་ཀྱི་ལྕགས་ཀྱུ་



478 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དང་། ། ཞགས་པ་ལྕགས་སྒྲོགས་མ་གཟུང་བར། ། ཐུགས་རྗེའི་ཟུར་མིག་ཉག་
གཅིག་གིས། ། འགྲོ་མང་བཀུག་ཅིང་དབང་དུ་མཛད། ། མི་སྡུག་ཁྱོད་དཔུང་
ཁྲོས་པ་ཡིས། ། དྲག་པོ་ཁྲོས་པའི་མདའ་དང་མཚུངས། ། དཔལ་ལྡན་ཁྱོད་སྐུ་
ཞི་བ་ནི། ། བདུད་རྩིའི་དཔལ་ལྡན་ལྷ་དབང་འདྲ། ། གཞན་གྱི་ཆགས་པ་
རྣམས་ལ་ཡང་། ། འགྲོ་བ་རྣམས་ལ་ཆགས་པར་མཛད། ། འགྲོ་བའི་བུད་ཤིང་
བསྲེག་མཛད་ཀྱང་། ། ཆགས་པའི་གདུང་བ་སེལ་བའི་ཆུ། ། ལྷ་མིན་ཁྲོས་པའི་
དཔུང་ཚོགས་ཀྱི། ། ཆུ་ཆེན་ཀློང་དུ་འབར་བ་མཐོང་། ། བཅོམ་ལྡན་ཐུགས་
རྗེའི་རྒྱུན་གཅིག་གིས། ། འོག་ནས་འོག་ཏུ་འབེབས་པར་མཛད། ། འཕངས་
པ་མེད་པར་བདོག་པ་ཀུན། ། གཞན་ལ་གཏོང་བའི་ཟོལ་གྱིས་ནི། ། འཇིག་
རྟེན་ཁམས་ཀྱི་འབྱོར་པ་ཀུན། ། ཉིད་རང་གཅིག་པུས་བསྡུད་འདི་མཚར། །
གང་ཞིག་གང་གིས་ཉན་གྱུར་པ། ། དེ་ཉིད་དེ་ལ་ཕན་པའི་རྒྱུ། ། པད་མོའི་
ཚལ་ལ་ཉི་མ་བཞིན། ། ཐུགས་རྗེས་བརྩེ་ལྡན་འགྲོ་བའི་གཉེན། ། ཉིན་མོའི་
མགོན་དང་འོད་དཀར་གྱིས། ། མཚན་མོའི་མུན་པ་མཉམ་དུ་སེལ། ། རྒྱལ་བ་
ཁྱོད་ཀྱི་མཁྱེན་བརྩེ་ཡིས། ། མི་ཤེས་ཁོང་ཁྲོ་ལྷན་ཅིག་འཇོམས། ། ཉིད་ཀྱི་སྙན་
གྲགས་གསེར་གྱི་ཕྲེང་། ། འགྲོ་བ་ཡོངས་ཀྱི་རྣ་བར་སྦྱིན། ། འགྲོ་འདིའི་བསོད་
ནམས་བགོས་སྐལ་ནི། ། མ་ལུས་ཉིད་རང་ཁོ་ན་བསྣམས། རྣམ་རྒྱལ་ཁྱོད་ཀྱི་
རིགས་པ་དང་། ། གྲོལ་བར་སྨྲ་བའི་སྤོབས་པ་དང་། ། སྲིད་ཞིའི་འབྱོར་པ་དེ་
ཀུན་གྱིས། འགྲོ་འདི་དགེ་ཞིང་ཤིས་པར་མཛད། ། དེ་ལྟར་ཐུབ་ལ་བསྟོད་
བྱེད་མ། ། མགྲིན་པའི་བུ་མོ་མཛེས་སྡུག་མ། ། རོ་འཛིན་གློག་གི་ཕྲེང་ལྡན་
མ། ། ངག་དབང་ལྷ་མོ་དེ་ཡིན་ནོ། ། དེ་ལྟར་མགྲིན་པའི་སུམ་རྩེན་གྱི། །
སྐྱེད་ཚལ་ཡིད་འོང་ནས་འཐོན་པའི། ། ངག་དབང་མཐོ་རིས་ལྷ་མོའི་གར། །
རོ་འཛིན་དལ་བའི་ནགས་སུ་རོལ། ། དེ་ནས་སྙིང་གི་རྙོག་པ་ནི། ། མ་ལུས་



སྟོན་པ་ཐུབ་པའི་དབང་པོ་ལ་བསྟོད་པ་དོན་རྒྱན་གསལ་པའི་མེ་ལོང་། 479
ལེགས་པར་ བསལ་ བྱས་ནས། ། ཐམས་ ཅད་ མཁྱེན་ མཚོ་ ཉམས་ དགའ་
བར། ། ཐོགས་པ་མེད་པར་བགྲོད་གྱུར་ཅིག ། དྲི་ཟའི་རྒྱུད་མངས་སྒྲེང་བའི་
ཆུ་གཏེར་དུ། ། སོར་གདུབ་གསེར་ཐིག་གཡོ་བའི་རོལ་མོ་ཡིས། ། ངང་མོའི་
རྣམ་འགྱུར་སྟོན་པའི་རྩེད་དགའ་ལས། ། མཁས་རྣམས་བཞད་པའི་དབྱངས་
སྙན་འདི་བླངས་སོ། ། དོན་རྒྱན་གསལ་བའི་མེ་ལོང་བློ་གསལ་གྱི་ཡིད་འཕྲོག་
ཅེས་བྱ་བ་འདི་ནི། ཡུལ་དབུས་ཀྱི་སྙན་ངག་མཁན། དཔལ་ཤཱཀྱ་མཆོག་ལྡན་
དྲི་མེད་ལེགས་པའི་བློས། རབ་ཏུ་དགའ་བ་ཅེས་པ་ཆུ་ཕོ་འབྲུག་གི་ལོ། ས་གས་
ཉ་བའི་ཕྱོགས་དང་པོ་ལ་གཙང་གཡས་རུའི་ ཤངས་ཀྱི་སའི་ཐིག་ལེར་སྦྱར་
བའོ། །



480
༄༅ ། ། རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་
པར་དཔེར་བརྗོད་པ་དཎྜིའི་རྒྱུན་མང་ཞེས་
བྱ་བ་བཞུགས་སོ། །
འཇམ་དབྱངས་མཁྱེན་བརྩེ་དབང་པོས་བརྩམས།
༄༅། ། བྱམས་པའི་ཐུགས་ནི་ཤིན་ཏུ་སྒེག་ཀྱང་མེ་ཏོག་མདའ་ཅན་མཛེས་པ་
ཟུམ། ། ཀུན་དགའི་གསུང་གིས་རྣམ་གྲོལ་སྟོན་ཀྱང་ཕྱིར་རྒོལ་སྤོབས་པའི་རྒྱུ་བ་
འཆིང་། ། མཚན་དཔེའི་མཛེས་སྐུ་གཅིག་པུ་ཉིན་མོར་དུ་མའི་གར་དུ་རྣམ་རོལ་
པས། ། ཡོངས་རྫོགས་བསྟན་པའི་ངོ་མཚར་འཛིན་བཟོད་ཁྱབ་བདག་བླ་མས་
ཤིས་པ་སྩོལ། ། ངེས་གསང་སྡེ་སྣོད་རྒྱ་མཚོའི་གཞུང་ལུགས་ལ། ། རྣལ་དུ་
འབྱོར་པའི་མཁྱེན་རབ་སྣང་བ་ནི། ། འཇམ་དཔལ་གཞོན་ནུས་བྱིན་གྱུར་ངག་
གི་དབང་། ། ཕྱོགས་ལས་རྣམ་རྒྱལ་བཟང་པོའི་ཞབས་ཀྱིས་སྐྱོངས། ། ཟད་
མེད་མཐའ་ཀླས་ཆོས་ཕུང་རྒྱ་མཚོའི་ཁམས། ། དབྱངས་བདུན་རྫོགས་པའི་
རྒྱུད་མང་གླུར་ལེན་པ། ། རྒྱལ་བ་ཀུན་ཡུམ་ཚངས་པའི་སྲས་མོ་ཡིས། ། ངག་
དང་ཡིད་ལ་སྤོབས་པའི་མཆོག་སྦྱིན་མཛོད། ། དེ་ཡི་བྱིན་རླབས་ཉིན་མོའི་
རྡུལ། ། བཏུང་ལས་རྣམ་དཔྱོད་མཚར་སྡུག་ནི། ། པདྨོ་བཞིན་དུ་རབ་རྒྱས་
པ། ། དབྱུག་པ་ཅན་ཞེས་བྱ་བ་བྱུང་། ། གང་གིས་བརྩམས་པའི་ཚིག་རྒྱན་
གྱི། ། བསྟན་བཅོས་ནོར་བུའི་མེ་ལོང་ངོགས། ། སྙན་ངག་གཟུགས་བརྒྱ་
འཆར་བ་ཡིས། ། འདི་ན་ཡིད་ཀྱི་ངལ་འཚོར་གྱུར། ། དེ་སླད་དེ་དང་རྗེས་



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 481
མཐུན་པའི། ། དཔེར་བརྗོད་དཎྜིའི་རྒྱུད་མང་ནི། ། དོན་མཐུན་ཕྱོགས་ཀྱི་བུ་
མོ་ཡི། ། རྣ་བའི་བཅུད་དུ་བསྒྲེངས་ལ་ཕྱོགས། །
འདིར་འཕགས་པའི་ཡུལ་གྱི་སློབ་དཔོན་ཆེན་པོ་དབྱངས་ཅན་མགྲིན་
པར་ཆགས་པ་དཔལ་ལྡན་པཱ་ལ་ཤའི་དབྱུག་པ་འཆང་བའི་ཞབས་ཀྱི་རྗེས་སུ་
འབྲང་བའི་ཚིག་རྒྱན་གྱི་དཔེར་བརྗོད་པ་ཅུང་ཟད་སྤྲོ་ན་གསུམ་སྟེ། ། ལེའུ་དང་
པོ་ལས་བྱུང་བའི་ཐུན་མོང་མ་ཡིན་པའི་རྒྱན་དང་། ལེའུ་བར་པ་ཐུན་མོང་བ་
དོན་གྱི་རྒྱན་སོ་ལྔ་དང་། ལེའུ་ཐ་མར་སྒྲ་དང་གབ་ཚིག་གི་རྒྱན་སྐྱོན་བཅུ་སྤང་
བ་དང་བཅས་པ་རྣམས་སོ། ། །
དང་པོ་ལམ་རྣམ་པར་ཕྱེ་བ་ལའང་ཤར་ལྷོའི་ལམ་སྲོལ་གྱི་ཡོན་ཏན་
བཅུ་ལས། དང་པོ་སྦྱར་བའི་ཡོན་ཏན་ལ། ལ་ཡིག་ལ་བསྐོར་བའི་རྗེས་ཁྲིད་ཀྱི་
བློས་གོ་ཌཱ་བས་འདོད་པ། ལ་ལ་ཙམ་མིན་ལུས་ཅན་ཀུན། ། ལམ་བདེན་ལུང་
གིས་ལས་ཉོན་ལས། ། ལེགས་སྲུང་ལམ་དང་ལམ་མིན་གྱི། ། གདུང་བ་ལས་
ཟློག་རྗེ་བླ་མ། །
སྦྱོར་བ་ལྕི་བ་བི་དབྷའི་འདོད་པ། ། གང་གི་བསྐལ་མང་རྒྱ་མཚོ་རུ། །
ཤས་ཆེར་གོམས་པའི་ཚོགས་གཉིས་ཀྱིས། ། རབ་བསྐྲུན་མཚན་དཔེའི་ཕུང་པོ་
ནི། ། ངོ་མཚར་སྣང་བ་གསར་པས་སྒེག །
གཉིས་པ་རབ་ཏུ་དྭངས་པའི་ཡོན་ཏན་ལ། བི་དབྷའི་འདོད་པ། ཐོས་
པ་ཙམ་གྱིས་རྣ་བ་ལ། ། ཀུན་དགའི་དགའ་སྟོན་དར་བབས་པ། ། ཁྱོད་གསུང་
ས་གསུམ་འགྲོ་བ་ཡི། ། ངལ་འཚོའི་སླད་དུ་ཡུན་རིང་རྒྱུ། །་
གོ་ཌ་བའི་འདོད་པ། ཚིག་གི་གཏེར་གྱུར་དོན་ལྡན་རོས། ། འཁྱུད་
པས་དཀར་མིན་ལས་བཅད་ནས། ། དཔལ་དང་བདུད་རྩིའི་མཆོག་སྦྱིན་
པ། ། དམ་པའི་དབྱངས་ཀྱིས་ཕྱོགས་ཀུན་གཏམས། །



482
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
གསུམ་པ་མཉམ་ཉིད་ཀྱི་ཡོན་ཏན་ལ། བི་དབྷའི་འདོད་པ། གཟོད་མ་
ཉིད་ནས་རྣམ་དག་པའི། ། འོད་གསལ་ལྷན་ཅིག་སྐྱེས་པའི་དབྱིངས། ། སྒྲིབ་
བྲལ་འབྲས་བུའི་ཁུར་ལྕི་བས། ། ཀུན་དཀྲིས་རྒྱུར་བཅས་དྲུང་ནས་འབྱིན། །
གོ་ཌཱ་བའི་འདོད་པ། ཤིན་ཏུ་བརྩེ་བས་བརྒྱན་པ་ཡི། ། སྙིང་རྗེ་ཆེན་
པོའི་ཟུར་མིག་གིས། ། ཉེར་འཁྱུད་འགྲོ་ཀུན་ཐར་པའི་གྲོང་། ། འཁྲིད་པའི་
གར་མཁན་ཁྱོད་དུ་བས། ། །
བཞི་པ་སྙན་པའི་ཡོན་ཏན་ལ། བི་དརྙའི་འདོད་པ་ཚིག་མཚུངས་ཉེ་
བའི་ཉམས། མ་སྨད་སྤོབས་པའི་དཔྱིད་དཔལ་ནི། ། སྒྲ་དབྱངས་རྒྱ་མཚོའི་
རྒྱུད་མང་ལ། ། སྦྱར་བས་བློ་གྲོས་མཆོག་སྩོལ་ཕྱིར། ། ཡང་ཡང་གྲགས་དཀར་
ཡི་གེ་འགོད། །
རྐང་པ་ལ་བསྐོར་བའི་རྗེས་ཁྲིད། རྒྱ་མཚོའི་འཇིང་ལྟར་དཔག་དཀའ་
བའི། ། རྒྱལ་བ་རྒྱལ་སྲས་ལེགས་གསུང་དོན། ། རྒྱས་པར་འཆད་པས་སྲིད་
དང་ཞིའི། ། རྒྱན་དུ་གྱུར་པའི་ངོ་མཚར་བཟུང་། །
ཚིག་ལ་བསྐོར་བའི་རྗེས་ཁྲིད། ལུང་རིག་གིས་རེག་ཏམྦུ་རས། ། རྩོད་
ངག་རྩེར་འཛེགས་རྩེ་དགའ་ཡིས། ། སྒྲིན་པོའི་བློ་ཡང་སྒྲིབ་པའི་སྒྲས། ། ཕྱི་
རྒོལ་ཕྱོགས་རྣམས་ཕྱི་ཕྱིར་བྲོས། ། །
ཡི་གེ་རིང་པོར་བསྐོར་བའི་རྗེས་ཁྲིད། ཡིད་འཕྲོག་དོན་བཟང་མཁུར་
ཚོས་སུ། ། ཚིག་སྙན་ལི་ཁྲིའི་ཐིག་ལེ་ཡིས། ། ཡོངས་སུ་བསྒོས་པའི་གཞུང་མང་
པོ། ། བརྩམས་པས་གཟུར་གནས་མཛའ་བོ་བཀུག །
ཤར་པ་ཁོ་ནས་འདོད་པ། སྦྲང་རྩིའི་ཐིག་སྦྲེང་སྦྲང་རྩིའི་བུས། ། སྦྲེལ་
བའི་བནྡྷའི་འཁྲིལ་ཤིང་བཞིན། ། ཡོན་ཏན་རྒྱ་མཚོས་རབ་མཛེས་ཁྱོད། །
བསྟོད་དོ་རྣམ་དཔྱོད་མཆོག་སྦྱིན་མཛོད། །



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 483
སྤང་བྱ་དོན་གྱི་གྲོང་པའི་ཚིག ལང་ཚོས་རབ་རྒྱས་དགའ་མ་གང། །
མཐོང་བ་ཙམ་གྱིས་བཟོད་དཀའ་བའི། ། འདོད་ཆགས་ཚེར་མས་གཟིར་
བདག་ལ། ། འཁྲིག་པའི་དགའ་སྟོན་མི་སྤྲོ་འམ། །
སྤང་བྱེད་ཀྱི་ཉམས་ཇི་ལྟར་སྦྱིན་པ། གཏུམ་མོ་ཁྱོད་མིག་ཟུར་མདའ་
ཡིས། ། བཏབ་པས་ཡུན་རིང་མྱོས་བྱས་བདག ། ངལ་གསོའི་མལ་དུ་བསླང་
བའི་སླད། ། ཀུན་དགའི་དུས་སྟོན་སྤྲོ་བར་འོས།
སྒྲའི་གྲོང་པའི་ཚིག་གི་མཚམས་སྦྱོར་གྱིས་ཞུགས་པ། ངོ་མཚར་དམ་
པའི་སྐྱེས་བུའི་རྟགས། ། སྦོམ་པོར་གྱུར་པའི་གཞོན་ནུ་འདི། ། ཤིན་ཏུ་ཡིད་
འོང་བུ་མོ་མཚན། ། བཟང་པོས་སྒེག་པའི་མཛའ་བོར་འོས། ། །
ངག་ཚིག་གི་དོན་ལ་ཞུགས་པའི་གྲོང་པ། ཨུཏྤལ་ཐིགས་པ་འཛག་པ་
བཞིན། རབ་མཛེས་མཚན་མ་དང་ལྡན་འགྲམ། ། མེ་ཏོག་ཁ་འབྱེ་གསར་པ་
ཡང་། ། རྣ་རྒྱན་གྱི་ནི་ཟོལ་གྱིས་འོང་། །
དམིགས་བསལ་སྐྱོན་མེད། རྨད་བྱུང་འཁོར་ལོའི་མཚན་མ་ཡིས། །
སྒེག་པའི་འཇམ་མགོན་ཞབས་ཀྱི་རྡུལ། ། རྡོ་རྗེའི་རེ་ཁཱ་ལ་འགོངས་པ། །
འཇམ་མཉེན་པདྨའི་སྟན་ལ་བཀོད། །
ལྔ་པ་ ཤིན་ ཏུ་ གཞོན་ པའི་ ཡོན་ ཏན་ ལ། ། བི་ དབྷའི་ འདོད་ པ།
དབྱངས་ཀྱི་ཡན་ལག་རྒྱ་མཚོ་ཡིས། ། འཁྱུད་པའི་ནོར་བུའི་རྒྱུད་མང་པོ། །
སྙན་པར་བསྒྲེངས་པའི་ཚངས་སྲས་མ། ། ཡིད་འོང་པདྨའི་ཚལ་དུ་སྒེག །
གོ་ཌཱ་བའི་འདོད་པ། གྲུ་འཛིན་རིར་དགྱེས་ཚེམས་དཀར་གྱི། ། པུཎྜ་
རཱི་ཀ་དར་བབས་པ། ། མཁྱེན་གཏེར་འབྲས་ཁྱོད་འཁྲུངས་པའི་སྒྲས། ། འགྲོ་
མང་འཁྲུལ་པའི་གཉིད་ལས་བསྒྲལ། །
དྲུག་པ་དོན་གསལ་གྱི་ཡོན་ཏན་ལ། ཤར་ལྷོ་དོན་མཐུན། ངག་དབང་



484
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ལྷ་མོའི་ཞབས་པདྨོ། ། ལྷར་བཅས་ཆེ་རྒུའི་ཟུར་ཕུད་ཀྱི། ། ཅོད་པན་རིན་ཆེན་
འོད་འབར་བས། ། རེག་པས་དམར་བའི་འཛུམ་ཟེར་འཕྲོ། །
གཉིས་ཀས་སྐབས་འགར་འདོད་པ། རྒྱལ་ཡུམ་སཱ་ར་སྭ་ཏི་ཡི། །
ཞབས་སེན་འཆར་ཀའི་འོད་རིས་ཅན། ། ཕྱོགས་ཀྱི་བུ་མོའི་དད་གསུམ་གྱི། །
ཐོར་ཚུགས་ངལ་འཚོའི་སླད་དུ་རྒྱུ། །
བདུན་པ་རྒྱ་ཆེར་བའི་ཡོན་ཏན་ལ། བི་དབྷའི་འདོད་པ། ཁྱོད་ཞབས་
ཡིད་ཀྱི་ཆོ་ག་རུ། ། ལན་གཅིག་ཙམ་ཞིག་བཀོད་པས་ཀྱང་། ། སླན་ཆད་སྨྲ་
མཁས་བྱེ་བ་ཡིས། ཆོས་མཐུན་རྒོལ་བའི་སྤོབས་པ་ཟད། །
གོ་ཌཱ་བའི་འདོད་པ། ཨུཏྤལ་སྙེ་མས་དུད་པའི་མཚོར། ། དལ་གྱིས་
ཞུགས་པའི་སྒྲ་དབྱངས་ལྷ། ། འཇམ་མཉེན་ཀ་ཤིའི་རེག་བྱ་དང་། བི་ཀླུར་
རྒྱུན་མང་གཡོ་བས་མཛེས། ། །
བརྒྱད་པ་བརྗིད་པའི་ཡོན་ཏན་ལ། གོ་ཌཱ་བའི་འདོད་པ། ཡེ་ཤེས་རྨད་
བྱུང་སྣང་བ་གསར། ། སྙིང་རྗེ་ཆུ་སྐྱེས་དགོད་པ་དང་། ། མཛའ་བ་རབ་རྒྱས་
གྲགས་པ་མཆོག ། མཐའ་ཀླས་གདུལ་བྱའི་རྣ་བར་དགོད། །
བི་དབྷའི་འདོད་པ། ཁྱོད་ཞལ་ཟླ་བ་གསར་པ་ལ། ། ཟུར་མིག་རི་
དྭགས་གཞོན་ནུ་ཡི། ། འཇོ་སྒེག་ལྡན་པ་དེ་ཁོ་ན། ། ཀུན་གྱི་ཡི་གར་གཅིག་ཏུ་
འབབས། ། །
དགུ་པ་མཛེས་པའི་ཡོན་ཏན་ལ། བི་དབྷའི་འདོད་པ་གཏམ་ལ་སྦྱར་བ།
གང་ཞབས་བསོད་ནམས་བྱེ་བ་ཡིས། ། བསྐྲུན་པའི་རྡུལ་ཕྲན་གྱིས་བཏབ་
ཕྱིར། ། ལྷོ་ཕྱོགས་རིག་འཛིན་དགའ་ཚལ་ཞེས། ། བརྗོད་འདི་དོན་གྱི་སྙིང་
པོས་ལྕི། །
བསྔགས་པ་ལ་སྦྱར་བ། གནག་ཅིང་སྣུམ་པའི་དཔལ་ལྡན་པ། །།



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 485
དཀྱུས་རིང་སྤྱན་གྱི་ཟུར་མདའ་ཡིས། ། ཡིད་བཞིན་འདོད་འཇོའི་རྣ་རྒྱན་
ལས། ། རིང་དུ་འགོངས་སོ་འཕགས་མ་ཀྱེ། །
གོ་ཌཱ་བའི་འདོད་པ་གཏམ་ལ་སྦྱར་བ། ཁྱོད་ཀྱི་རྨད་བྱུང་མཚན་དཔེའི་
གཟིས། ། མཚར་སྡུག་སྒྲུབ་པའི་པདྨོའི་རྫིང་། ། རྡུལ་བྲལ་འོག་མིན་ཞིང་
མཆོག་གི། ། ངོ་མཚར་ལས་ཀྱང་ཆེས་ཆེར་བརྒལ། །
བསྔགས་པར་སྦྱར་བ། མཉེན་ལྕུག་སོར་རྩེས་བསྣུན་པ་ཡི། ། དབྱངས་
བདུན་རྫོགས་པ་རྒྱུད་མང་སྒྲ། ། ཚངས་ཆེན་ཡིད་ཀྱི་བཀོད་པ་ཡི། ། ཕ་མཐའ་
ནམ་ཡང་རྫོགས་མ་གྱུར། །
བཅུ་པ་ཏིང་ངེ་འཛིན་གྱི་ཡོན་ཏན་ལ། སྤྱིར་བསྟན་པ། སྟེང་འཐུང་
དཀར་པོས་ཉི་མའི་ཟེར། ། བསྟེན་པས་མཆུ་སྒྲོས་ཟུམ་པ་དང་། ། རབ་དྭངས་
རྫིང་བུར་ཉེར་འཁྱུད་པའི། ། ཡིད་བཟང་གཞོན་ནུའི་འཛུམ་བག་བྱེ། །
བྱེ་བྲག་ཆོས་གཅིག་བཀོད་པ། ཟླ་ཤེལ་བསིལ་བས་སྐྱུགས་པ་ཡི། །
སིམ་འོད་བཏུང་བའི་ཀུ་མུ་དཱསཿ ། སྦྲང་རྩིའི་ཐིགས་པ་སྐྱུགས་པ་ནི། ། སྤྲིན་
གྱི་གྲུ་ཆར་སྐྱུགས་པ་བཞིན། ། །
ཆོས་དུ་མ་བཀོད་པ། ཟེ་འབྲུའི་སོ་ཕྲེང་རབ་དགོད་པའི། ། འབྲས་
བུའི་ཁུར་ལྡན་འདམ་སྐྱེས་ཀྱི། ། ཟིལ་མངར་ལེན་པའི་བུང་བའི་ཚོགས། །
མྱོས་པའི་གླུ་དབྱངས་དར་དིར་སྒྲོགས། །
འདིར་སྨྲས་པ། དངོས་དང་བཟློག་པའི་ལམ་སྲོལ་གཉིས་ཀྱི་བཞེད་
གཞུང་སྣང་བའི་མུ་ཁྱུད་ཀྱིས། ། ཡུན་རིང་དུས་སུ་ཅུང་ཟད་བཤེས་ལས་དཔེར་
བརྗོད་ཨུཏྤལ་གསར་པའི་འཛུམ། ། ཅི་དགར་བྱེ་བའི་ངང་ཚུལ་འདི་ཡང་
འཕགས་ཡུལ་མཁས་པའི་ལེགས་བཤད་ཀྱི། ། རྗེས་སུ་འབྲངས་ཏེ་སྨྲས་པར་
རློམ་ཕྱིར་བླུན་པོའི་ཡི་གར་ཇི་ལྟར་འབབ། ། དེ་ལས་བྱུང་བའི་དགེ་བ་ནི། །



486
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ག་བུར་དོག་པ་ལ་འགོངས་པས། ། འཁྲུལ་པའི་ཚ་གདུང་ཀུན་བསལ་ཏེ། །
ཚིག་གི་ངལ་འཚོ་བསྟེན་པར་ཤོག ། ཅེས་རྒྱུན་གྱི་བསྟན་བཅོས་མེ་ལོང་གི་
གཞུང་དང་མཐུན་པར་དཔེར་བརྗོད་པ་དཎྜིའི་རྒྱུད་མང་ལས། ལམ་རྣམ་པར་
ཕྱེ་བའི་སྐབས་ཏེ་དང་པོའོ། །
བྱམས་པའི་བདུད་རྩིས་གཞར་ཡང་བཏང་མིན་སྙིང་རྗེ་ཆེན་པོའི་བརླན་
ཆགས་པས། ། ཆོས་འདུལ་ཁྲིམས་ཀྱི་གེ་སར་སྡུག་ལྡན་ཀུན་དགའི་མེ་ཏོག་
འཛུམ་བཅས་འབར། ། ཟུང་འཇུག་གྲུབ་པའི་སྙེ་མ་གཡུར་ཟ་ཡོངས་རྫོགས་
བསྟན་འཛིན་འཆི་མེད་ཚལ། གཅིག་ཏུ་མཛེས་བྱེད་གྲགས་པ་དོན་ལྡན་དཔག་
བསམ་དབང་པོས་དགེ་ལེགས་མཛོད། ། སླར་ཡང་དོན་རྒྱུན་ལས་བརྩམས་
པའི། དཔེར་བརྗོད་པུཎྜ་རཱི་ཀའི་ཕྲེང་། ། རང་གཞན་མགྲིན་པའི་རྒྱན་གྱུར་
སླད། ། རྣམ་དཔྱོད་སོར་མོས་བསྟར་ལ་ཕྱོགས། །
གཉིས་པ་ལེའུ་བར་པ་དོན་རྒྱན་གྱི་ཡོངས་སུ་བཅད་པ་ལས་བྱུང་
བའི་ཐུན་མོང་གི་རྒྱུན་ལ་སུམ་ཅུ་རྩ་ལྔ་ལས།
དང་པོ་རང་བཞིན་བརྗོད་པའི་མཚན་ཉིད་ནི། ཚིག་སྦྱོར་གང་ཞིག་
དངོས་པོའི་གནས་ཚུལ་དེ་ཉིད་ཇི་ལྟ་བ་སྒྲོ་སྐུར་དང་བྲལ་བར་སྟོན་པའི་ངག་སྟེ།
དབྱེ་ན་བཞི་ལས།
༡ རིགས་ཀྱི་རང་བཞིན་བརྗོད་པ་ནི། མཐའ་ཀླས་ཚོགས་གཉིས་
རབ་རྫོགས་ཤིང་། ། ཡེ་ཤེས་དམ་པའི་ཕ་རོལ་སོན། ། ཐབས་མཁས་ཕྲིན་ལས་
རྨད་བྱུང་བ། རྫོགས་སངས་རྒྱས་རྣམས་བསྔགས་འོས་ལྡན། །
༢ བྱ་བ་བརྗོད་པ། མཁྱེན་པས་ཤེས་བྱའི་མཐར་འགྲོ་ཞིང་། ། བརྩེ་
བས་ཁམས་གསུམ་ཡིད་ཅན་བཟུང་། ། ནུས་པས་སྡེར་བཅས་བདུད་སྡེའི་
དཔུང་། ། ཕམ་མཛད་སྟོན་མཆོག་ཉི་མའི་གཉེན། །



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 487
༣ ཡོན་ཏན་བརྗོད་པ། (འདིས་སངས་རྒྱས་ཐམས་ཅད་ཀྱི་མཉམ་པའི་
ཡོན་ཏན་ གསུམ་ བརྗོད་བྱར་བྱས་ནས་བསྔགས་ པའོ།) གང་གི་རྣམ་ པར་ཐར་པ་
ཡིས། ། ཡིད་རབ་དྭངས་པའི་སྐལ་བཟང་ཀུན། ། དད་པའི་སྤུ་ལང་གཡོ་དང་
བཅས། ། གུས་སྤྲོའི་བསྟོད་བསྔགས་བགྱིད་ལ་ཕྱོགས། །
༤ རྫས་བརྗོད་པ། རབ་དཀར་མཚན་དཔེའི་མཚར་སྡུག་ཅན། །
རྒྱལ་ཡུམ་རྡོ་རྗེ་དབྱངས་ལྷ་མོ། ། བི་ཀླུར་རྒྱུད་མང་བརྡུང་བཞིན་དུ། ། ལྷོ་
ཕྱོགས་འོ་མཚོར་འཁྲུངས་པར་གྱུར། །
གཉིས་པ་དཔེ་རྒྱུན་གྱི་མཚན་ཉིད་ནི། ཚིག་སྦྱོར་གང་ཞིག་བརྗོད་པར་
འདོད་པའི་དཔེ་ཅན་དེ་དང་ཚུལ་རྗེས་སུ་མཐུན་པའི་དཔེ་ཇི་ལྟར་འོས་པ་དག་
བཀོད་པས་གསལ་བར་བྱས་པའི་ངག་སྟེ། དབྱེ་ན་སུམ་ཅུ་རྩ་གཉིས་ལས།
༡ ཆོས་དཔེ་ནི། གནོད་གནས་དབང་པོ་ཁྱོད་ཉིད་ཀྱི། ། རྨད་བྱུང་
གཟུགས་སྐུའི་དཀྱིལ་འཁོར་ནི། ། གསེར་གྱི་ས་འཛིན་ ཉི་འོད་དང་། །
འགྲོགས་པ་ཇི་བཞིན་ཀུན་ཏུ་བརྗིད། །
༢ དངོས་པོའི་དཔེ། སྒྲ་དབྱངས་ལྷ་མོའི་འཛུམ་ཞལ་མཆོག ། རྙོག་
བྲལ་སྟོན་ཟླ་ལྟ་བུ་སྟེ། ། མཆུ་སྒྲོས་ཡུད་ཙམ་བྱེ་བ་ཡང་། ། བིནྡྲའི་ནགས་ཚལ་
རྗེས་སུ་སྙེགས། །
༣ བཟློག་པའི་དཔེ། སེང་གེའི་གདོང་ཅན་མཚན་དཔེ་ལྟར། ། ཆུ་
སྐྱེས་སྔོན་པོ་ཉེ་བར་རྒྱས། ། གང་གི་སོར་མོའི་དོག་པ་དང་། ། རྗེས་མཐུན་
བུང་བའི་རྩེ་དགའ་གཡོ། །
༤ ཕན་ཚུན་དཔེ། ཚངས་པའི་སྲས་མོའི་རྒྱུད་མང་བཞིན། །
འཇམ་མགོན་བླ་མའི་ལེགས་བཤད་སྙན། སྒྲ་དབྱངས་ལྷ་མོའི་ཕང་འགྲོ་ཡང་།
གང་གི་གསུང་གསང་དཔེ་ཟླར་འོས། །



488
ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
༥ ངེས་པའི་དཔེ། རྣམ་མང་འདོད་འཇོའི་ཚིག་རྒྱན་གཞུང་། །
ནོར་བུའི་ཆུ་གཏེར་ཆེན་པོ་ཡི། ། རྗེས་སུ་འགྲོ་མོད་དེ་ལས་གཞན། ། དཔེར་
འོས་སྲིད་པའི་ཁོངས་འདིར་མེད། །
༦ ངེས་མེད་དཔེ། རབ་དམར་རིག་བྱེད་དགའ་མའི་ཞལ། ། རེ་
ཞིག་བནྡྷ་ཛཱི་བ་ཀར། ། རིགས་མཐུན་གཞན་ཡང་དེ་འདྲ་བའི། དངོས་འགའ་
སྲིད་ནའང་མཚུངས་པར་རྟོགས། །
༧ བསྡུས་པའི་དཔེ། མཁས་ཁྱོད་གཙུག་ལག་རྒྱ་མཚོའི་གཞུང་། །
གཟིགས་པ་ཁོ་ནས་ངག་དབང་ལྷའི། ། རྗེས་སུ་རྐང་པ་འཇོག་མིན་ཏེ། ། གྲུབ་
པའི་ཡོན་ཏན་འདིས་ཀྱང་ངོ༌། །
༨ ཕུལ་བྱུང་གི་དཔེ། གང་སྐུ་བསིལ་ལྡན་ལྗོངས་སུ་སྟེ། ། ཡེ་ཤེས་མེ་
ལོང་གྲུབ་པའི་ཞིང་། ། གཞན་དུ་བསྔགས་འོས་སྤངས་རྟོགས་ལ། ། ཁྱད་པར་
འདི་ཞེས་དམིགས་སུ་མེད། །
༩ རབ་རྟོག་གི་དཔེ། ངག་དབང་ལྷ་མོའི་འཛུམ་ཞལ་མདངས། །
ང་ལ་ཡོད་ཅེས་ཟླ་ཤེལ་གསར། ། སྙེམས་པར་མ་བྱེད་ཀུ་མུ་དཱའི། ། དགའ་
ཚལ་ལ་ཡང་དེ་ཡོད་ཕྱིར། །
༡༠ རྨད་བྱུང་གི་དཔེ། སྤྲིན་བྲལ་རི་བོང་འཛིན་པ་ལ། ། མཚན་
དཔེའི་མཚར་སྡུག་རབ་རྫོགས་ཤིང་། ། མཉན་འོས་ལེགས་བཤད་སྩལ་མཁས་
ན། ། མིག་མི་འཛུམ་པའི་སྤུན་ཟླ་འོས། །
༡༡ རྨོངས་པའི་དཔེ། རྗེ་བཙུན་བླ་མའི་གཞན་ཕན་གྱི། ། ཕྲིན་
ལས་སྙིང་རྗེའི་ལྷ་རུ་འཁྲུལ། ། སླར་ཡང་འཕགས་པའི་ལེགས་མཛད་ནི། །
རྣམ་འདྲེན་གང་གི་སྤྱོད་པར་རྟོགས། །
༡༢ ཐེ་ཚོམ་གྱི་དཔེ། ཅི་འདི་ས་ཡི་གདུ་བའི་ཁྲོད། ། ར་ཡིག་གཉིས་



，
རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 489
པ་གཡོ་བའམ། ། ཚངས་པའི་སྲས་མོའི་འཛུམ་ཞལ་ལ། ། སྤྱན་ཟུང་རྣམ་པར་
གཡོ་བ་གང་། །
༡༣ གཏན་འབེབས་ཀྱི་དཔེ། འོན་ ཀྱང་ འཁོར་འདས་ ལམ་ གྱི་
ཆོས། ། རྒྱན་གསུམ་ངག་གིས་དྲངས་པའི་ཕྱིར། ། སྟེང་འཐུང་དཀར་པོ་ཉིད་
མིན་ཏེ། ། དེས་ནི་སྙན་པར་སྨྲ་ནུས་སམ། །
༡༤ སྦྱར་བའི་དཔེ། རབ་དཀར་མགྲིན་པའི་དབྱངས་སྙན་ལྡན། །
ཡིད་འོང་པདྨའི་རྫིང་བུ་རུ། ། དལ་གྱིས་རྩེ་བའི་མཚོ་བྱུང་མ། ། རཱ་ཛ་ཧཾ་ས་
(ངང་པའི་རྒྱལ་པོ)ཉིད་དང་མཚུངས། །
༡༥ མཉམ་ཉིད་ཀྱི་དཔེ། ཏམྦུ་ར་ཡི་ཆུང་མ་འདི། ། པདྨ་ཅན(ཁྱབ་
འཇུག་གི་ཆུང་མ་དཔལ་མོ)བཞིན་ཡིད་འོང་ཞིང་། ། ལུས་ཅན་བསླུ་བར་བྱེད་མ་
ལགས། ། དེ་སླད་དོན་འབྲས་ཁྲལ་མ་ཡིན། ། །
འདི་ཡང་། རྣལ་འབྱོར་མ་འདི་ལག་བརྐྱངས་བཞིན། ། བྱ་བ་བྲལ་
ཞིངནོར་མེད་པའི། ལམ་ལ་ཞུགས་པ་ཕན་བདེའི་ཆོས། ། ཕྲ་མོ་ཙམ་ཡང་
འཛིན་མ་ལགས། །(འདིར་རྣལ་འབྱོར་མ་ཞིག་དང་སྤྲང་མོ་ཞིག་སྦྱར་བ་སྟེ། དེ་ཡང་
དང་པོ་ལྟར་ན་བྱ་བ་བྲལ་བ་གཉིས་ཀའི་ཆོས་ཐུན་མོང་དང་། དམིགས་བསལ་ཐར་ལམ་
ནོར་བ་མེད་པ་ལ་ཞུགས་པས་གནས་སྐབས་ཕན་པ་དང་མཐར་ཐུག་བདེ་བའི་ཆོས་ཕྲ་ཞིང་
ཕྲ་མོ་ཙམ་ཡང་འཛིན་པར་ནུས་མ་ལགས་སོ། ཞེས་པ་དང་། ཕྱི་མ་ལྟར་ན་ནོར་མེད་པ་
དབུལ་པོའི་ལམ་དུ་ཞུགས་པས་འདི་དང་། ཕྱི་མའི་ཕན་བདེའི་ཆོས་ཕྲ་མོ་ཙམ་ཡང་འཛིན་
པར་ནུས་པ་མ་ལགས་སོ། ། ཞེས་གཅོད་མཚམས་ཐ་དད་པ་གཉིས་ཀྱིས་སྟོན་པའོ། །）
༡༦ སྨད་པའི་དཔེ། ཟླ་ཤེལ་བསིལ་ཡང་ར་རིས་འཁྲུད། ། ཉིན་བྱེད་
གསལམོད་གདུང་པའི་ཕྱིར། ། ཚུལ་དེས་མགོན་པོ་ཁྱོད་ཉིད་ཀྱི། ། མཁྱེན་
རབ་སྣང་བར་གཞལ་མི་ནུས། ། །
༡༧ བསྔགས་པའི་དཔེ། ཡོངས་འདུས་ ས་བརྟོལ་འདོད་དགུའི་



490 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དཔྱིད། རྒྱ་མཚོ་རིན་ཆེན་དུ་མའི་མཛོད། ། དེ་དག་ ཉིད་དང་དམ་པ་
གང་། ། མཐའ་ཀླས་ཡོན་ཏན་ཕུང་པོ་མཉམ། །
༡༨ བརྗོད་འདོད་དཔེ། བདུད་རྩིའི་སྙིང་པོས་ལྕི་བའམ། ། རྙོག་
པའི་མཚན་མས་བསླད་ཀྱང་རུང་། ། དབྱངས་ཅན་ཁྱོད་ཞལ་ཟླ་ཤེལ་དང་། །
མཚུངས་ཞེས་བརྗོད་འདོད་ཡིད་ལ་བརྣགས། །
༡༩ འགལ་བའི་དཔེ། འཇམ་དཔལ་གཞོན་དང་འཕགས་མཆོག་
ཀླུ། ། འཁོན་རིགས་པཎ་ཆེན་ཀུན་དགའི་མཚན། ། གཅིག་ཀྱང་རྣམ་པ་ཙམ་
ཉིད་དུ། ། ཕན་ཚུན་འགལ་བ་ཉིད་དུ་དྲན། །
༢༠ དགག་པའི་དཔེ། དུག་ཅན་བསྟི་གནས་ལས་འཐོན་ཅིང་། །
རྣམ་པར་དཔྱོད་པའི་མཐུས་དབེན་ཕྱིར། ། མནྡཱ་ར་ཡིས་ཁྱོད་ཞབས་ལ། །
ཅུང་ཟད་ཙམ་ཡང་འགྲན་ནུས་མིན། །
༢༡ མཛེས་ པའི་ དཔེ། འཕགས་ མཆོག་ སྤྱན་ སྟོང་ འཇོ་ སྒེག་
དང་། ། གང་ཉིད་འདྲེན་བྱེད་ཟུང་ལྡན་ཡང་། ། མཐའ་ཀླས་འགྲོ་ལ་དུས་
གསུམ་དུ། ། གཟིགས་པའི་ཚུལ་ལ་མཚུངས་པ་ཉིད། །
༢༢ དེ་ ཉིད་ བརྗོད་ པའི་ དཔེ། འདི་ ནི་ ག་ བུར་ འཛིན་ པའི་
གཟུགས། ། མ་ཡིན་ཕྱག་ན་པདྨོ་སྟེ། ། རི་དྭགས་གཞོན་ནུའི་རི་མོ་ཡིས། །
འཁྱུད་མིན་མཚན་དཔེའི་མཚར་སྡུག་གོ། །
༢༣ ཐུན་མོང་མིན་པའི་དཔེ། ཉིན་བྱེད་བྱེ་བའི་གཟི་བྱིན་ལས། །
རིང་འདས་འཆི་མེད་མགོན་ཁྱོད་ཀྱི། ། དཔེ་ཟླར་འོས་པ་རང་ཉིད་ལས། །
གཞན་དུ་སྲིད་འདིར་རྙེད་མ་ལགས། །
༢༤ བྱུང་མིན་གྱི་དཔེ། པུཎྜ་རཱི་ཀའི་སྙིང་པོ་ཀུན། ། བྱེད་པོས་
གཅིག་ཏུ་བསྡུས་པ་ལྟར། ། ཡིད་འཕྲོག་མཚར་སྡུག་རྫོགས་པའི་དཔྱིད། ། མི་



རྒྱུན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 491
ཟད་ཚིག་གཏེར་སྒྲ་དབྱངས་ལྷ། །
༢༥ སྲིད་མིན་གྱི་དཔེ། ཉིན་བྱེད་ལས་བྱུང་བསིལ་བ་དང་། ། ག་
བུར་ཐིགས་པས་ཚ་གདུང་བཞིན། ། རྣམ་འདྲེན་གང་གི་མཛད་བཟང་ལ། །
ཚུལ་མིན་འབྱུང་བ་ཅུང་སྲིད་དམ། ། །
༢༦ མང་བའི་དཔེ། མཚམས་སྤྲིན་གུར་གུམ་དགའ་ཚལ་དང་། །
སིནྡྷཱ་ཝ་རའི་ཕུང་པོ་ལྟར། ། དམར་སེར་མཚན་དཔེའི་ལང་ཚོ་ཅན། ། བློ་གྲོས་
མཆོག་སྦྱིན་འཇམ་པའི་དཔལ། །
༢༧ རྣམ་འགྱུར་ གྱི་དཔེ། མཁས་ དབང་ གང་ གི་ལེགས་བཤད་
གཏམ། ། དབྱངས་ཀྱི་རྒྱལ་མོའི་རྒྱུད་མང་དང་། ། ཡེ་ཤེས་མེ་ལོང་འཆར་བ་
ཡི། ། གསུང་གི་གསང་བ་ལས་བླངས་བཞིན། །
༢༨ ཕྲེང་བའི་དཔེ། ཟླ་བའི་ཟེར་བཞིན་དེ་ཡིས་ཀྱང་། ། ཆུ་གཏེར་
རྒྱས་བཞིན་དེའི་མཐུ་ཡིས། ། རིན་ཆེན་རླབས་མང་འཕེན་པ་བཞིན། །
འཇམ་མགོན་བླ་མས་ཐུབ་བསྟན་སྤེལ། །
༢༩ ངག་དོན་ལས་བཞིན་སྒྲ་གཅིག་པའི་དཔེ། ། གང་ཐུགས་ཟབ་
གསལ་གཉིས་མེད་ཀློང་། ། མཁྱེན་གཉིས་སྤོབས་པའི་གཏེར་གྲོལ་བ། ། རྡུལ་
བྲལ་སྟོན་གནམ་དག་པའི་འགྲམ། ། ཉི་གཞོན་འཆར་ཀས་མཚོན་བཞིན་
མཛེས། ། །
བཞིན་སྒྲ་དུ་མ་ཅན། རྟ་ལྗང་ཅན་བཞིན་ཁྱོད་ཞལ་ལས། ། འཛུམ་
ཟེར་ཇི་བཞིན་སྡེ་སྣོད་བཅུད། ། རབ་མཛེས་པདྨོ་ཇི་བཞིན་དུ། ། བདག་གིས་
འཐུང་ཞིང་འཐུང་ཞིང་སྙེགས། །
༣༠ ཟླ་བོ་དངོས་པོའི་དཔེ། ཕྱོགས་འདིར་མཁས་མཆོག་མང་བྱོན་
ཀྱང་། ། ད་ལྟ་གང་དང་མཚུངས་པ་སུ། ། མཁའ་ལ་རྒྱུ་སྐར་གྲངས་མང་



492 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཡང་། ། མུན་སེལ་ཉི་མ་ལས་གཞན་དབེན། །
༣༡ མཚུངས་སྦྱོར་གྱི་དཔེ། རྡོ་རྗེ་འཆང་ཆེན་འོག་མིན་གནས། །
མགོན་ཁྱོད་ཨེ་ཝཾ་འདུས་གྲར་བཞུགས། ། དེས་ནི་རྒྱུན་མཐའི་བྱང་སེམས་
དང་། ། ཁྱོད་ཀྱི་སྐལ་བཟང་སློབ་ཚོགས་སྐྱོང་། ། །
༣༢ རྒྱུ་ཡི་དཔེ། གང་སྐུ་མཛེས་པས་ཟླ་གཞོན་དང་། ། གསུང་
དབྱངས་སྙན་པས་དྲི་ཟའི་གླུ། ། ཐུགས་ནི་ཟབ་ཅིང་རྒྱ་ཆེ་བས། ། འཆི་མེད་
ལམ་གྱི་ཕང་པར་འཛེགས། །
དཔེའི་སྐྱོན་སེལ་ལས་རྟགས་ཐ་དད་ཀྱང་སྐྱོན་མེད་པ། སྨྲ་མཁས་ཁྱོད་
ཀྱི་ཚིག་སྦྱོར་ནི། ། ཚངས་པའི་སྲས་མོའི་ངག་ལྟར་སྙན། ། མཚོ་བྱུང་སྒེག་མོའི་
བློ་མཆོག་ཀྱང་། ། འཇམ་དཔལ་གཞོན་ནུའི་རྗེས་སུ་བྱེད། །
ཚིག་ཐ་དད་ཀྱང་སྐྱོན་མེད་པ། གང་གི་ཕྲིན་ལས་གཅིག་པུ་ཡིས། རྒྱལ་
ཀུན་ཐུགས་རྗེས་ནུས་པ་འཇུག། ། མཐའ་ཀླས་སྤོབས་པའི་རོལ་སྒེག་ཀྱང་། །
སྤྲིན་བྲལ་ནམ་མཁའི་ཐིག་ལེར་མཚུངས། ། །
དཔེ་དོན་མཆོག་དམན་བྱུང་ཡང་སྐྱོན་མེད་པ། ། གཙུག་ལག་གཞུང་
བརྒྱར་གཟིགས་ཁྱོད་བཞིན། ། འཇམ་མགོན་དྲི་མེད་མཁྱེན་པ་རྒྱས། ། སྲིད་
པར་འཁྲུངས་ཀྱང་སྲིད་པའི་དྲིས། ། གོས་མིན་འདམ་སྐྱེས་པདྨོས་མཚོན། །
དེ་རྣམས་ཀྱང་སྦྱོར་མ་ཤེས་ན་སྐབས་འགར་སྐྱོན་དུ་འགྱུར་བ། གྲོང་
ཁྱེར་མ་ལྟར་ཐབས་མཁས་ཀྱི། ། སྤྱོད་པ་རྒྱུ་སྐར་ཚོགས་བཞིན་མཛེས། ། མེ་
ཁྱེར་ལྟ་བུའི་ལུང་རིག་གི། ། སྣང་བས་ཚངས་པའི་བློ་ཡང་འགོགས། །
བར་འདིར་མཚུངས་པ་གསལ་བྱེད་ཀྱི་སྒྲ་དྲུག་ཅུ་རྩ་ལྔ་དང་སྦྱོར་བའི་
དཔེར་བརྗོད་པ་ལོགས་སུ་བྲིས་པ་ལས་རྟོགས་པར་བྱའོ། །
གསུམ་པ་གཟུགས་ཅན་རྒྱན་གྱི་མཚན་ཉིད་ནི། ཚིག་སྦྱོར་གང་ཞིག་



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 493
དཔེ་དང་དཔེ་ཅན་ཐ་དད་དུ་མ་བྱས་པ་དོན་དེ་ཉིད་དཔེ་ཡི་གཟུགས་སུ་བཀོད་
པའི་ངག་སྟེ། དབྱེ་ན་ཉི་ཤུ་ལས།
༡ བསྡུས་པའི་གཟུགས་ཅན། ཚོགས་གཉིས་ཆུ་གཏེར་གཏིང་ཡངས་
པོར། ། རྨད་བྱུང་གཟུགས་སྐུ་དཔག་བསམ་དབང་། ། གཞན་ཕན་གྲིབ་
བསིལ་སྡུག་ལྡན་པ། ། འགྲོ་ཀུན་ངལ་འཚོར་འཁྲུངས་དེར་བསྔགས། །
༢ མ་ བསྡུས་ པའི་ གཟུགས་ཅན། མཁྱེན་ པའི་ ཨུཏྤལ་ རྒྱས་ གྱུར་
ཁྱོད། ། བྱམས་བརྩེའི་ཟིལ་མངར་རྟག་པར་འབབ། ། ནུས་མཐུའི་དྲི་བསུང་
རིང་སྤྲོ་བས། ། འདི་ན་ཀུན་དགའི་དཔྱིད་དུ་དར། །
༣ བསྡུས་ཤིང་མ་བསྡུས་པ། མང་ཐོས་ལོ་འདབ་རབ་གཡོ་ཞིང་། །
བསམ་བྱུང་རིག་ལམ་མེ་ཏོག་འབར། ། སྒོམ་སྤངས་འཕགས་པའི་འབྲས་བུར་
བཅས། ། ཐམས་ཅད་གཟིགས་པའི་ཚལ་དུ་མཛེས། །
༤ མཐའ་དག་གཟུགས་ཅན། ཕྲ་ལྡེམ་མཛེས་སྐུའི་ཆུ་བ་ལ། །
འཛུམ་ཞལ་པདྨོ་མངོན་པར་གཡོ། ། སྤྱན་རས་བུང་བའི་འཕུར་ལྡིང་ཅན། །
མཚོ་བྱུང་དཔག་བསམ་འདི་ན་འཁྲུངས། །
༥ ཆ་ཤས་གཟུགས་ཅན། གཙུག་ལག་གཞུང་བརྒྱ་སྨྲ་ཁྱོད་ཀྱི། །
མཆུ་སྒྲོས་བིམའི་སྙིང་པོ་ལས། ། ལེགས་བཤད་བཅུད་བཟང་སྦྱིན་པ་ཡིས། །
གཟུར་གནས་ཡི་གར་སིམ་པ་སྟེར། །
༦ ཆ་ཤས་ཅན་གཟུགས། གང་གི་མཁྱེན་དཔྱོད་ཆུ་གཏེར་ཆེར། །
རྣམ་མང་ཕྱི་ནང་རིག་པའི་གཞུང་། ། ཕ་མཐའ་ཡས་པ་འཛིན་བཟོད་པའི།
གྲགས་སྙན་ཁོར་ཡུག་ཀུན་ཏུ་ཁྱབ། །
༧ ཡན་ལག་གཅིག་གཟུགས། འདྲེན་མཆོག་ཁྱོད་ཞབས་ནོར་བུའི་
ཏོག ། ཚངས་སོགས་ཆེ་རྒུ་ཐམས་ཅད་ཀྱི། ། འདར་ལྡན་ཐོར་ཚུགས་གཡོ་བ་



494
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཡིས། ། མངོན་པར་བསྟེན་པའི་ངང་ཚུལ་འཛིན། ། །
སོགས་ཁོངས་ནས་བྱུང་བ་གཉིས་གཟུགས། ། རྗེ་བཙུན་མྱུར་མ་དཔལ་
མོ་ཡི། ། སྐྱོད་བྱེད་ཡལ་ག་རིང་བརྐྱངས་པར། ། སྐྱབས་སྦྱིན་ཕྱག་རྒྱ་པདྨོའི་
ཚལ། ། ཡིད་འཕྲོག་མིག་གི་དཔྱིད་དུ་སྒེག ། །
གསུམ་གཟུགས། ཁྱོད་ཐུགས་འཆི་མེད་རྫིང་རིང་དུ། ། མཁྱེན་གཉིས་
ཟླ་ཤེལ་ཆ་རྫོགས་ཤིང་། གཞན་ཕན་ཕྲིན་ལས་སིམ་འོད་འབུམ། ། སྤྲོ་བའི་
ཚུལ་དེར་སུ་མི་གུས། ། །
༨ ལྡན་གཟུགས། འཕགས་མ་ཡིད་བཞིན་འཁོར་ལོ་ཡི། ། ཐུགས་
རྗེས་ཀཏཱུར་དབང་པོ་ལས། ། འཆི་མེད་བདུད་རྩིའི་ཟེར་སྤྲོ་བས། ། ཚེ་དཔལ་
འབྱོར་པའི་ཀུ་མུད་རྒྱས། །
༩ ལྡན་མིན་གཟུགས། འཇིགས་བྲལ་དཔལ་ལྡན་བི་རཱུ་པས། །
བརྟུལ་ཞུགས་གྲུབ་པའི་བྱིན་ཟ་ཡིས། ། སྐལ་བཟང་སྙིང་ལ་ཀུན་དགའི་རོ། །
སྦྱིན་པའི་ཆོ་ག་ཅིར་ཡང་དར། །
༡༠ མི་མཉམ་པའི་གཟུགས། རིག་བྱེད་ཌ་ཀའི་འཛུམ་ཞལ་གྱི། །
སྨིན་འཁྱོག་བུང་བའི་ཟློས་གར་དང་། ། ཟུར་མིག་མཚམས་སྤྲིན་གསར་པའི་
མདའ། ། ཁམས་གསུམ་འགྲོ་བའི་ཡིད་དབང་འཕྲོགས། །
༡༡ ཁྱད་འཕགས་གཟུགས། འཕགས་པའི་ཞབས་སེན་ཏོང་ཀུན་
གྱི། ། ས་སྤྱོད་ཆུ་གོས་རྩེར་བཀོད་པས། ། བསིལ་ལྡན་དོགས་བྲལ་ཙི་ནའི་
ལྗོངས། ། དགའ་སྟོན་རྒྱལ་མཚན་ཛ་ཡནྟུ། ། (འདིར་འཕགས་པ་རིན་པོ་ཆེ་དང་
རྒྱལ་བུ་གོ་དན་མཆོད་ཡོན་ལ་སྦྱར་བ་སྟེ་རྣམ་པ་གསལ་ལོ།)
༡༢ འགལ་གཟུགས། རིན་ཆེན་འབྱུང་གནས་མ་བསྲུབས་ཤིང་། །
ལེགས་བྲིས་ཚལ་དུའང་འཁྲུངས་མིན་པའི། ། མི་བདག་ཁྱོད་ཚུལ་དཔག་



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 495
བསམ་གྱིས། ། བདག་སོགས་དབུལ་བའི་གདུང་བ་བསལ། །
༡༣ རྒྱུའི་གཟུགས། གང་ཐུགས་བསམ་སྤྱོད་ཕ་མཐའ་ཡས། །
བརྒལ་བས་འཆི་མེད་རྫིང་རིང་སྟེ། ། བློ་གྲོས་སྣང་བས་ཉིན་བྱེད་དང་། །
འདོད་འབྱུང་བསམ་འཕེལ་དབང་པོའང་ལགས། །
༡༤ སྦྱར་གཟུགས། རྣམ་འདྲེན་གང་ཞབས་ཆུ་སྐྱེས་ཚལ། ། རཱ་ཛ་
ཧཾ་ས་(མིའི་རྒྱལ་པོ་དང་ངང་པའི་རྒྱལ་པོ་སྒྲ་སྦྱར་)ལ་སོགས་ཀྱིས། ། བསྟེན་བཞིན་
ལྷར་བཅས་འགྲོ་བའི་ཡིད། ། ཅིག་ཅར་འཕྲོགས་(དོན་སྦྱར) པར་བྱེད་ལ་
དབང་། །
༡༥ དཔེ་གཟུགས། ཧེ་རུ་ཀཿ དཔལ་ནག་པོ་ཆེའི། ། དམར་ཟླུམ་
སྤྱན་རས་ཉིན་མོ་བྱེད། ། ཐུན་མཚམས་སྤྲིན་གྱིས་སྒེག་པ་ཡི། ། ཤར་གྱི་ཐིག་
ལེར་ལྷག་པར་འགྲན། །
༡༦ བཟློག་ གཟུགས། ངང་མོའི་ཚོགས་ཀྱིས་ ས་རྫིང་དང་། །
བདག་གིས་ཁྱོད་ཞབས་པད་རྫིང་བསྙེན། ། དེ་ནི་རྫབ་ཀྱིས་དཀྲིགས་པ་སྟེ། །
འདི་ནི་རབ་དྭངས་ཀུན་དགའི་དཔྱིད། །
༡༧ འགོག་གཟུགས། རྣམ་འདྲེན་ཟས་གཙང་སྲས་པོ་ཡི། ། ཐུགས་
རྗེས་བདུད་རྩིའི་ཟེགས་མ་ཡིས། ། ཡིད་སྲུབས་དཔུང་ཚོགས་མྱོས་བགྱིད་
ཕྱིར། ། བདེ་འབྱུང་དངོས་པོ་ཅི་ཕྱིར་རྟོགས། །
༡༨ མཉམ་འཇོག་གཟུགས། འཇམ་མགོན་མཁྱེན་པའི་ཉི་གཞོན་
གྱིས། ། ཁོ་བོ་བློ་གྲོས་སིམ་སྟེར་བ། ། གང་གི་བྱིན་རླབས་ཁོ་ནའི་མཐུ། ། མ་
ལགས་བདག་རང་སྐལ་བས་ཀྱང་། །
༡༩ གཟུགས་ཅན་གྱི་གཟུགས་ཅན། ཚུལ་ཁྲིམས་ནམ་མཁའི་བུ་མོའི་
འགྲམ། ། ཏིང་འཛིན་ཉི་ཟླའི་རྣ་རྒྱན་དང་། ། འགྲོགས་པའི་ཤེས་རབ་འོད་



496 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
འཛུམ་པས། ། དཔྱོད་ལྡན་ཚོགས་ཀྱི་ཡིད་དབང་འཕྲོགས།
༢༠ བསྙོན་ དོར་ གཟུགས་ ཅན། གང་ སྐུ་ མ་ ལགས་ དཔལ་ གྱི་
བུམ། ། གསུང་མིན་དབྱངས་ཅན་ཏམྦུ་ར། ། ཁྱོད་ཐུགས་མ་ལགས་རྒྱལ་ཀུན་
གྱི། ། ཡེ་ཤེས་ཕུང་པོ་ཉིད་དུ་ངེས། །
བཞི་པ་གསལ་བྱེད་ཀྱི་རྒྱན་གྱི་མཚན་ཉིད་ནི། ཚིག་སྦྱོར་གང་ཞིག་
རིགས་ལ་སོགས་པའི་སྒྲ་རྐང་བཞིའི་གནས་གང་རུང་དུ་ཡོད་པ་དེས་ཚིག་གཞན་
ཐམས་ཅད་གསལ་བར་བྱེད་པའི་ངག་སྟེ། དབྱེ་ན་བཅུ་དྲུག་ལས། །
༡ རིགས་བརྗོད་པ་ཐོག་མའི་གསལ་བྱེད་ནི། སྲས་བཅས་རྒྱལ་བས་
ཐབས་མཁས་ཀྱི། ། སྤྱོད་ཡུལ་ཉམས་པ་མེད་པ་ཡིས། ། འགྲོ་ལ་ཕན་བདེ་རབ་
སྒྲུབ་པའི། ། དམ་བཅའི་རི་མོ་སྙིང་ལ་བཀོད། །
༢ བྱ་བ་ཐོག་གསལ། མཛེས་པར་བྱས་སོ་ཨུཏྤལ་ནགས། ། རྐང་པ་
དྲུག་པའི་མགྲིན་གླུས་ཏེ། ། སྐལ་བཟང་སློབ་མའི་འཁོར་ཚོགས་ཀྱང་། ། ཁྱོད་
ཀྱི་ལེགས་པར་བཤད་པས་སོ། །
༣ ཡོན་ཏན་ཐོག་གསལ། དམར་སེར་ཉིད་དོ་དགའ་བའི་ཚལ། །
གུར་གུམ་རྒྱས་པའི་འཇོ་སྒེག་དང་། ། ཨེ་ཝཾ་ཆོས་ལྡན་འདུས་པའི་གྲྭ། ། རིག་
གྲོལ་ངུར་སྨྲིག་འཛིན་པས་ཀྱང་། །
༤ རྫས་ཐོག་གསལ། རིང་བོང་འཛིན་པའི་གོ་ལའི་ལམ། ། བགྲོད་
ནས་ལུས་ཅན་ཚ་གདུང་ཀུན། ། སིམ་འོད་ཟག་པས་རབ་བཅོམ་སྟེ། ། ཕུན་
ཚོགས་ཀུན་དགའི་སྣང་བ་འབར། །
༥ རིགས་བར་གསལ། སྡུག་བསྔལ་གསུམ་གྱིས་མནར་བ་ཡི། །
སྲིད་པའི་ཁམས་ལ་རྗེས་བརྩེ་བའི། ། འཕགས་པ་མཆོག་རྣམས་མཛད་པ་
ཡིས། ། ནམ་ཡང་སེམས་ཅན་བསླུ་མི་སྲིད། །



--
-
རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 497 །
༦ བྱ་བ་བར་གསལ། དབེན་པའི་ཚལ་འདི་ཐར་འདོད་ཀྱི། ། སྙིང་
ལ་ཡིད་འོང་གྲོགས་སུ་འགྱུར། ། རི་དྭགས་གཞོན་ནུའི་ཚོགས་རྣམས་ཀྱང་། །
བརྩེ་བའི་གཉེན་འཁོར་གྲོགས་སུའོ། །
༧ ཡོན་ ཏན་བར་ གསལ། འབྲས་ ལྡན་ དུས་ ཀྱི་མཁའ་དབྱིངས་
སུ། ། ཤར་བའི་རྡུལ་གྱི་ཐིག་ལེའི་གཟུགས། རབ་དཀར་ཉིད་དོ་ལྷོ་ཕྱོགས་
མཚོར། ། ཚངས་པའི་བུ་མོའི་མཚན་དཔེ་ཡང་། །
༨ རྫས་བར་གསལ། བྱིས་པའི་ཚོགས་ཀྱི་མགུལ་རྒྱན་དང་། སྦྲང་
རྩིའི་བུ་ཡི་ཁམ་ཟས་ཀྱང་། ། ཨུཏྤ་ལ་སྟེ་རྟེན་གསུམ་ཕྲེང་། ། མཆོད་པའི་ཉེར་
སྤྱོད་དག་ལ་ཡང་། །
འདི་ཡང་། མཚོ་བྱུང་མཛེས་པའི་ཕྱག་སོར་གྱིས། ། དལ་གྱིས་བསྐུལ་
བའི་ཏམྦུ་རར། ། དབྱངས་ཀྱི་ཡན་ལག་རྒྱ་མཚོ་ཡི། ། སྙན་འགྱུར་ཟད་མི་ཤེས་
པས་འཁྱུད། ། །
༩ རིགས་མཐའ་གསལ། ལ་ལ་ནགས་ཀྱི་ལྗོངས་སུ་སྟེ། ། འགའ་
ཞིག་བར་སྣང་ཡངས་པོར་འཁོར། ། ཕལ་ཆེར་པདྨའི་རྫིང་བུ་རུ། ། དགའ་
བས་རྩེན་པ་འདབ་ཆགས་ཚོགས། ། །
༡༠ བྱ་བ་མཐའ་གསལ། ལེགས་བྲིས་ལྗོན་པས་འདོད་རྒུ་དང་། །
སྤྲིན་དུས་ཆར་གྱི་མེ་ཏོག་སྟེ། ། རྣམ་འདྲེན་འཇམ་མགོན་བླ་མ་ཡིས། ། བདག་
སོགས་བློ་གྲོས་འཕེལ་བར་བྱས། །
༡༡ ཡོན་ ཏན་མཐའ་ གསལ། ཐུན་མཚམས་སྤྲིན་ གྱིས་མེ་ ཞལ་
ལམ། ། བནྡྷ་ཛི་བས་ས་གཞིའི་ཁྱོན། ། འཕགས་ཚོགས་འདུས་པའི་ངུར་སྨྲིག་
གི ། འོད་ཀྱིས་ཕྱོགས་རྣམས་ཀུན་ཏུ་དམར། །
༡༢ རྫས་མཐའ་གསལ། གང་ཞིག་ཁྱོད་ཞབས་ལ་རེག་པས། །



498
ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཚུལ་མིན་རྒུད་པ་ཀུན་བསྲུངས་ནས། ། ཕུན་ཚོགས་གྲུབ་པའི་དཔལ་སྦྱིན་
པ། ། བདུད་སྡེའི་གཤེད་མ་སྟག་ཞོན་ཆེ། །
༡༣ ཕྲེང་བའི་གསལ་བྱེད། དབྱངས་ཅན་ཐུགས་རྗེས་བདག་གི་
བློ། ། རྒྱས་ཤིང་དེ་ཡིས་ཚིག་རྒྱན་གཞུང་། ། འཛིན་བཟོད་དེས་ཀྱང་སྙན་ངག་
གླུར། ། འཇོ་བས་དཔྱོད་ལྡན་དགའ་སྟོན་དར། ། །
༡༤ འགལ་དོན་གསལ་བྱེད། རྒྱལ་ཡུམ་རྡོ་རྗེ་རྣལ་འབྱོར་མའི། །
བྱིན་རླབས་སྙིང་དབུས་ འཕོས་མ་ ཐག ། འདོད་ལ་སྲེད་ པ་ རིང་བཅད་
ནས། ། གཞན་ཕྱིར་རྗེས་ཆགས་འཇུག་པ་འཕེལ། །
༡༥ དོན་ གཅིག་ གསལ་བྱེད། སྨྲ་མཁས་ ཕྱོགས་ ལས་ རྣམ་ རྒྱལ་
བ། ། འཁོན་རིགས་མ་ཧཱ་པཎྜི་ཏས། ། ཆོས་དོན་ངེས་ཚིག་སྤོབས་པའི་
མཐུས། ། ཆེར་རློམ་ཚོགས་རྣམས་ཁེངས་པ་འཕྲོགས། །
འདི་ཡང་། རྣམ་འདྲེན་ཁྱོད་ཀྱི་མཁྱེན་རབ་ཀྱིས། ། ཤེས་བྱའི་གནས་
ཀུན་ཇི་བཞིན་གཟིགས། ། ཉོན་མོངས་ཚོགས་རྣམས་ཡོངས་སུ་བཅོམ། ། དེ་
ཡང་བདག་ཅག་རྨོངས་པ་འཕྲོགས། །
༡༦ སྦྱར་ བའི་ གསལ་ བྱེད། ཡིད་ འོང་ དཀར་མཛེས་ མིག་ གི་
དཔྱིད། ། དབྱངས་སྙན་རྣ་བའི་བཅུད་ལེན་ཅན། ། ཚངས་སྲས་རིག་འཛིན་
དགའ་ཚལ་དང་། ། མལླི་ཀཀྵ་པད་མཚོར་སྒེག །
ལྔ་པ་བསྐོར་བ་ཅན་གྱི་རྒྱན་གྱི་མཚན་ཉིད་ནི། ཚིག་སྦྱོར་གང་ཞིག་
གསལབྱེད་ཀྱི་གནས་ཐོག་མཐའ་བར་གསུམ་དུ་བརྗོད་བྱ་རྗོད་བྱེད་གཉིས་ཅི་
ལྟར་རིགས་པ་ཟློས་པས་དོན་སྟོན་པར་བྱེད་པའི་ངག་སྟེ། དབྱེ་ན་གསུམ་ལས།
༡ དོན་བསྐོར། དཔྱིད་ཀྱི་དཔལ་མོས་ ཨུཏྤལ་དང་། ། ཟླ་ཤེལ་
བསིལ་བས་ས་སྦྱིན་དགོད། ། ནམ་མཁའི་ནོར་བུས་རེག་པ་ཡིས། ། མཚམས་



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 499
ཀྱི་སྤྲིན་པའི་མེ་ཏོག་རྒྱས། །
༢ ཚིག་བསྐོར། ཁྱོད་སྐུ་བསོད་ནམས་བརྒྱ་ཡིས་མཚན། ། སྐལ་
དམན་རྣམས་ཀྱིས་འཇལ་བར་དཀའ། །(མཐོང་བར་དཀའ་བ།) གང་ཐུགས་
ཏིང་འཛིན་སྒོ་བརྒྱ་ཡང་། ། སོ་སྐྱེའི་བློ་ཡིས་འཇལ་བར་དཀའ། ། འདི་ཡང་།
གང་གི་ཚུལ་ཁྲིམས་ཕུང་པོ་ནི། ། ཡོངས་སུ་མ་ཉམས་མོད་མི་དམའ། །(ངོ་
མི་དམའ་བའི་དོན།)། རྨད་བྱུང་རིག་དང་གྲོལ་བ་ཡི། ཡོན་ཏན་མཐའ་ཀླས་
མོད་མི་དམའ། །(མི་ཉུང་བའི་དོན།)
༣ ཚིག་དོན་གཉིས་ཀ་བསྐོར་བ་ནི། ཡོངས་འཛིན་དམ་པའི་ལེགས་
བཤད་ཀྱིས། ། བདག་གི་རྣམ་དཔྱོད་གསལ་བར་བྱས། ། ཁོ་བོའི་འཆད་རྩོད་
རྩོམ་པས་ཀྱང་། ། དོན་མཐུན་བློ་གྲོས་གསལ་བར་བྱས། །
དྲུག་པ་འགོག་པའི་རྒྱན་གྱི་མཚན་ཉིད་ནི། ཚིག་སྦྱོར་གང་ཞིག་དོན་
གཅིག་དགག་པའི་ཤུགས་ལས་ཅིག་ཤོས་སྒྲུབ་པར་བྱེད་པའི་ངག་སྟེ། དབྱེ་ན་
ཉི་ཤུ་རྩ་གསུམ་ལས། ། །
༡ བྱུང་བ་འགོག་པ་ནི། པདྨ་སཾ་བྷ་གཅིག་པུ་ཡིས། ། གངས་ལྗོངས་
འབྱུང་པོ་ཀུན་བཏུལ་ཞེས། ། བདེན་པར་མི་སྲིད་འོན་ཀྱང་ནི། ། གྲུབ་པའི་
རྣམ་ཐར་བསམ་མི་ཁྱབ། །
༢ ད་ལྟ་འགོག་པ། མཚོ་བྱུང་ཁྱོད་ཀྱི་ཕྱག་སོར་གྱིས། ། བི་སྐྱུར་རྒྱུད་
མང་བསྒྲེངས་འདིས་ཅི། ། གང་གསུང་རྣམ་པ་ཐམས་ཅད་པར། ། དབྱངས་
བདུན་ཡན་ལག་རྫོགས་མིན་ནམ། །
༣ འབྱུང་འགྱུར་འགོག་པ། ཁྱོད་ཞབས་རྩེ་གཅིག་བསྙེན་པ་ལ། །
དགྱེས་པའི་འཛུམ་ ཞལ་མི་སྟོན་ན། ། ཕྱིས་ནས་ལོག་ལྟའི་མཐུས་བསླད་
པས། ། ནམ་ཡང་གུས་པ་སྐྱེ་མི་འགྱུར། །



500 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
༤ ཆོས་འགོག་པ། བརྟན་པའི་འཁོར་ལོའི་ཡེ་ཤེས་ཀྱིས། ། ཀུན་ལ་
སྣང་བ་སྟེར་ཞེས་བརྫུན། ། བདེན་ན་མེ་ཏོག་མདའ་ཅན་དཔུང་། ། མུན་པའི་
མལ་དུ་ཅི་ཕྱིར་འཆིང་། །
༥ ཆོས་ཅན་འགོག་པ། སྒྲ་དབྱངས་ལྷ་མོའི་བཞིན་རས་ལ། ། ཟིམ་
པའི་སྤྱན་དཀྱུས་ལྡན་ནམ་མིན། ། དཔག་པར་དཀའ་སྟེ་འོད་སྣང་གི། ། རོལ་
སྒེག་ཙམ་ལས་བེམ་ཆོས་མིན། །
༦ རྒྱུ་འགོག་པ། ས་སྤྱོད་ཁྱོད་ཀྱིས་འཇིགས་རུང་གི། ། གཡུལ་གྱི་
དཔུང་ཚོགས་བཤམས་གྱུར་ཀྱང་། ། བདག་གིས་ལུགས་ལས་ འདས་པའི་
ཚུལ། ། མ་སྤྱད་ཕྱིར་ན་སེམས་མི་གཡོ། །
༧ འབྲས་བུ་འགོག་པ། ཡོངས་འཛིན་མཁས་པའི་ལེགས་བཤད་
གཏམ། ། མང་ཐོས་བརྩོན་པས་འབད་བྱས་ཀྱང་། ། ད་དུང་ཕྱོགས་དེའི་རིག་
པའི་གཞུང་། ། རྟོགས་པར་མ་གྱུར་འདི་ཅི་ཞིག །
༨ རྗེས་ གནང་ འགོག་པ། གྲུབ་བརྙེས་མཆོག་ཁྱོད་མཁའ་སྤྱོད་
ཞིང༌། ། མྱུལ་བར་བཞེད་ན་དེ་བཞིན་མཛོད། ། འདི་ན་མཆིས་པའི་སློབ་
འབངས་ཚོགས། གདུང་བས་ཡུན་རིང་འཚོ་མི་འགྱུར། །
༩ དབང་ གིས་ འགོག་ པ། གཙུག་ ལག་ ཀུན་ གཟིགས་ དམ་ པ་
གང་། ། གང་དུ་གཤེགས་ཀྱང་གེགས་བྲལ་ཞིང་། ། རྨད་བྱུང་གྲགས་པའི་
དཔལ་ཐོབ་མོད། ། འོན་ཀྱང་ལྗོངས་འདིར་རྟག་བཞུགས་ཤིག །
༡༠ མ་གུས་འགོག་པ། བདག་གི་རྩེ་གཅིག་སྒྲུབ་ལ་མོས། ། རྣམ་
གཡེང་སྤྱོད་ལ་དེ་ལྟར་མིན། ། གྲོགས་ཁྱོད་གསན་ནམ་མི་གསན་ཀྱང་། རང་
གི་ཚུལ་ཙམ་མོལ་བར་ཟད། །
༡༡ ཤིས་བརྗོད་འགོག་པ། མགོན་ཁྱོད་འོག་མིན་བགྲོད་དགོངས་ན།



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 501
བཞེད་པ་ཇི་བཞིན་འགྲུབ་གྱུར་ཅིག ། བདག་ཅག་རྣམས་ཀྱང་མི་རིང་བར།
ཞབས་སེན་ནོར་བུར་རེག་པར་སྨོན། །
༡༢ རྩུབ་མོས་ འགོག་པ། མི་དབང་གང་ ཉིད་ གཤེགས་ བདེན་
ཚེ། ། རྒྱལ་ཐབས་འཛིན་པ་གཞན་འགའ་འཚོལ། ། བརྩེ་བས་སྐྱོང་བའི་བློན་
འབངས་རྣམས། ། ཡུལ་མཐར་འཁྱམས་ལས་གཞན་དུ་ཅི། །
༡༣ གྲོགས་ཀྱིས་འགོག་པ། འཕགས་ཁྱོད་ཞི་བདེར་ཐུགས་ཕྱོགས་ན།
། མྱུར་བ་ཉིད་དུ་སྐབས་དབྱེ་གསོལ། ། ཕྱིས་ན་དད་ལྡན་འདུས་པ་ཡི། །
གདུང་བའི་ཚིག་གིས་གཙེར་གྱིས་དོགས། །
༡༤ འབད་པས་འགོག་པ། མཛའ་བོ་དགྱེས་པ་བསྒྲུབ་སླད་དུ། །
བག་མེད་མཛོད་ཅེས་གདམས་འདོད་ཀྱང་། ། ངེས་འབྱུང་བློ་ཡིས་བསླབ་
གཞིའི་ཁྲིམས། ། ཟུང་ཞེས་བརྗོད་ལ་ཅི་བྱར་ཡོད། །
༡༥ གཞན་དབང་གིས་འགོག་པ། མཛེས་མ་ཁྱོད་ཀྱི་རྩེ་དགའི་
དཔྱིད། ། མགོན་དུ་གཉེར་ཞེས་བསྐུལ་ཐོས་མོད། ། བདག་ཡིད་བཅས་པའི་
བརྟུལ་ཞུགས་ཀྱི། ། དབང་གྱུར་འདི་དང་བགྲོ་བར་འོས། །
༡༦ ཐབས་ཀྱིས་འགོག་པ། རེ་ཞིག་གང་གི་བསམ་པ་དང་། ། རྗེས་
མཐུན་ཉམས་སུ་མྱོང་བར་བགྱི། ། ཚུལ་ལས་འཆལ་བའི་སྡིག་པའི་རྒྱུན། །
གསོ་བྱེད་སྨན་མཆོག་ཅུང་ཞིག་སྩོལ། ། །
༡༧ ཁྲོ་ བས་ འགོག་པ། བཤེས་གཉེན་མཆོག་ཁྱོད་ཡུལ་ གཞན་
དུ། ། དགོངས་པ་གཏོད་པའི་ཚུལ་མཐོང་ན། ། སྙིང་བརྩེ་བྲལ་བ་གང་གིས་ད།
བཞུགས་པར་གནང་ཡང་བདག་ལ་ཅི། །
༡༨ སྙིང་རྗེས་འགོག་པ། རང་གིས་སྤྱད་དམ་གཞན་ལ་ཡང་
། །
སྦྱིན་པའི་ཡན་ལག་མ་བརྐྱངས་པར། ། དུས་མིན་སྐྱིན་ཐང་འཁྲུགས་པའི་



502 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
མདུན། ། ཡིད་འོང་ལོ་ཏོག་ཉམས་པར་གྱུར། །
༡༩ འགྱོད་པས་འགོག་པ། ཐོས་དང་བསམ་པའི་བགྱི་བའམ། །
རྩེ་གཅིག་མཉམ་པར་མ་བཞག་པར། ། དལ་རྟེན་འབྲས་བུས་སྟོབས་པ་ཡི། །
ངང་ཚུལ་འཆི་ཁའི་དུས་ན་མཐོང་། །
༢༠ ཐེ་ཚོམ་འགོག་པ། ཅི་འདི་ཤར་གྱི་ཐིག་ལེའམ། ། སྒྲ་དབྱངས་
ལྷ་མོའི་མཚན་དཔེ་གང་། ། འོན་ཀྱང་རབ་སྙན་ཏམྦུ་ར། ། བསྒྲེངས་ཕྱིར་ག་
བུར་འཛིན་པ་མིན། །
༢༡ སྦྱར་བའི་འགོག་པ། ཐོས་པས་རྣ་བར་ཀུན་དགའ་རོ། ། སྦྱིན་
པའི་ཉམས་འགྱུར་ཡོངས་རྫོགས་ པ། ། ཁྱོད་ གསུང་ རྒྱུད་མང་ འདི་ཡོད་
ཕྱིར། ། ཕང་འགྲོ་གཞན་གྱིས་ཅི་ཞིག་བྱ། །
༢༢ དོན་གཞན་འགོག་པ། གང་ཐུགས་ཐམས་ཅད་མཁྱེན་བརྙེས་
ཀྱང་། ། ད་དུང་རིག་གཞུང་འཚོལ་འདིས་ཅི། ། དེ་ལྟ་ན་ཡང་བུང་བའི་
ཚོགས། ། སྦྲང་རྩི་ཚིམ་པའི་གོ་སྐབས་གང་།
༢༣ རྒྱུས་འགོག་པ། མཚོ་སྐྱེས་བླ་མས་བསིལ་ལྗོངས་ཀྱི། ། བསྟན་
འགྲོར་སྨན་ལ་ཅི་ཞིག་བསྔགས། ། སྲས་བཅས་རྒྱལ་བའི་དགོངས་ གཅིག་
གིས། ། ལས་འདི་ཆེད་དུ་བྱིན་མིན་ནམ། །
བདུན་པ་དོན་གཞན་བཀོད་པའི་རྒྱན་གྱི་མཚན་ཉིད་ནི། ཚིག་སྦྱོར་
གང་ཞིག་བརྗོད་པར་འདོད་པའི་དངོས་པོ་དེ་གང་ཡང་རུང་བ་དམ་བཅའི་ཚུལ་
དུ་སྔོན་ལ་བཀོད་ནས། སླར་དེ་ཉིད་སྒྲུབ་པར་ནུས་པའི་དོན་གཞན་བརྗོད་
བྱར་བྱས་པའི་ངག་སྟེ། དབྱེ་ན་བརྒྱད་ལས། །
༡ ཀུན་ཁྱབ་ཀྱི་དོན་གཞན་བཀོད་པ། ཁྱོད་ཐུགས་ཟབ་ཞི་སྤྲོས་བྲལ་
ཕྱིར། ། ཕྱོགས་དང་ཆ་ལས་རྣམ་གྲོལ་ཏེ། ། འཆི་མེད་ལམ་གྱི་ཕ་མཐའ་



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 503
ཡི། ། ངེས་པ་སུ་ཡིས་བརྗོད་པར་ནུས། །
༢ ཁྱད་པར་ལ་གནས་པ། ཁུར་ལ་མི་བརྩེགས་ནོར་འཛིན་མས། །
འཇིག་རྟེན་ཁམས་འདི་འདེགས་ལ་བརྩོན། ། རང་དོན་བྲལ་ཡང་རྒྱལ་སྲས་
རྣམས། ། གཞན་ཕྱིར་རྟག་ཏུ་འཇུག་པ་ཉིད། །
༣ སྦྱར་བའི་དོན་གཞན་བཀོད་པ། ཡིད་འཕྲོག་སྭ་ར་སྭ་སྟི་ཡིས། །
འགྲོ་ལ་ཀུན་དགའི་མཆོག་སྟེར་བྱེད། ། གཉིས་སྐྱེས་(སོ་དང་འདབ་ཆགས་དང་
བྲམ་ཟེ་སོགས་ལ་འཇུག)ཕྲེང་བས་རབ་སྒེག་ཕྱིར། ། མིག་གི་བདུད་རྩིར་གྱུར་
མིན་ནམ། །
༤ འགལ་བ་ཅན། མཁས་ཁྱོད་སྟོབས་འབྱོར་སྙན་གྲགས་ཀྱིས། །
དམན་ཡང་དཔྱོད་ལྡན་ཚོགས་རྣམས་སྡུད། ། པདྨོ་འདམ་ལས་སྐྱེས་གྱུར་
ཀྱང་། ། ལུས་ཅན་རྣམས་ཀྱིས་ཉེ་བར་བརྟེན། །
༥ མི་འོས་པའི་དོན་གཞན་བཀོད་པ། འཆི་མེད་མགོན་པོའི་འོད་
ཟེར་གྱིས། ། ཉི་བུའི་ཚོགས་ཀུན་གདུང་བར་བྱེད། ། འཆར་ཀའི་ཉི་གཞོན་
གཟི་བྱིན་ལས། ། རྒྱལ་ཕྱིར་རིགས་ཤིང་འོས་པར་དྲན། །
༦ འོས་པའི་དོན་གཞན་བཀོད་པ། མིག་མུ་འཛུམ་པའི་སྙིང་རྗེས་
མཐུས། ། དྲངས་པའི་ལེགས་བཤད་དབྱངས་སྙན་ཀྱང་། ། སྒྲ་འཛིན་ཚེར་མ་
ཉིད་གྱུར་པའི། ། ཡིད་སྲུབ་རྣམས་ཀྱི་སྡིག་འདི་འདྲ། །
༧ འོས་ཤིང་མི་འོས་པ། ལུས་མེད་ཕྱོགས་ཀྱིས་མནར་བྱེད་ཀྱང་། །
རྒྱལ་བའི་ཐུགས་རྗེས་ཅི་ཕྱིར་འཆིང་། ། རབ་འབར་སྲེག་ཟ་བྱེད་པའི་ལས། །
ཙནྡན་ཆུ་ཡིས་འོས་སམ་ཅི། །
༨ མི་འོས་ཤིང་འོས་པ། བྱམས་པའི་བདུད་རྩིས་ཡིད་མྱོས་ན། །
སྡང་བའི་སེམས་ཀྱིས་ཅི་སྟེ་མིན། ། ཨུཏྤལ་རེག་པས་རྩུབ་གྱུར་ན། ། ཚེར་མའི་
་་་་་ཨ པ
།



504
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ཁྲོད་དུ་འཇམ་མི་འགྱུར། །
བརྒྱད་པ་ལྡོག་པ་ཅན་གྱི་རྒྱན་གྱི་མཚན་ཉིད་ནི། ཚིག་སྦྱོར་གང་ཞིག་
ཐོག་མར་དཔེ་དོན་མཚུངས་ཆོས་བཅས་བཀོད་པ་ཉིད། ཕྱི་ནས་དེ་གཉིས་ལྡོག་
ཆ་སོ་སོར་ཕྱེ་བའི་སྒོ་ནས་ཐ་དད་དུ་སྟོན་པའི་ངག་སྟེ། དབྱེ་ན་བཅུ་ལས། །
༡ གཅིག་གིས་ལྡོག་པ། ཡིད་འོང་དག་པའི་ཨ་མྲྀ་ཏཿ ། ། ཉེ་འཁོན་
བྲལ་བ་སྤྲོ་བ་ཡིས། ། འཕགས་མཆོག་ཟླ་ཤེལ་མཚུངས་ཐ་དད། ། ཁྱོད་ཞལ་
འཕེལ་འགྲིབ་བྲལ་འདིས་སོ། །
༢ གཉིས་ཀྱི་ལྡོག་པ། ཆུ་ཡི་གཏེར་དང་གང་གི་ཐུགས། ། རབ་
ཡངས་གཏིང་ཟབ་མཉམ་གྱུར་མོད། ། རིན་ཆེན་འབྱུང་ལྡན་འཛིན་ཁྲིའི་
གནས། ། ཉིད་ཐུགས་ཡོན་ཏན་རྒྱ་མཚོའི་དཔྱིད། །
༣ སྦྱར་བའི་ལྡོག་པ། ཁྱོད་ཀྱི་ཞབས་དང་མནྡཱ་ར། ། ལྷར་བཅས་
འདོད་འཇོ་བསིལ་སྦྱིན་པས། ། མཚུངས་ཀྱང་ཡོངས་འདུ་འཆི་མེད་ཚལ། །
གང་ཞབས་སྲིད་གསུམ་བླ་ན་བརྗིད། །
༤ འགོག་པ་ཅན། སྨོན་པའི་དངོས་པོ་ཀུན་སྩོལ་ཞིང་། ། ཕུན་
ཚོགས་སྣང་བས་ཉེར་འཁྱུད་ཀྱང་། ། མཁྱེན་གཉིས་གཟིགས་པས་རིང་བཏང་
ཕྱིར། ། ནོར་བུས་གང་ཚུལ་གཞལ་ནུས་མིན། །
༥ གཏན་ ཚིགས་ ཅན། ཐབས་ མཁས་ འཇུག་ པས་ ཕྱོགས་ ཀུན་
ལས། ། རྣམ་རྒྱལ་གྲགས་པའི་དཔལ་འཛིན་ཡང་། ། སྲིད་པའི་མཚོ་ལས་མ་
བརྒལ་ཕྱིར། ། ཐ་གུའི་ལྟོ་ཅན་ཁྱོད་ལས་དམན། །
༦ རྟེན་ གྱི་དབྱེ་བའི་ལྡོག་པ་ཅན། གང་གི་སྨིན་མའི་རོལ་སྒེག་
དང་། ། སྦྲང་རྩིའི་ཟས་ཅན་རབ་གཡོ་བ། ། འབྱེད་བྱེད་དེ་ནི་ཁྱོད་གདོང་
དང་། ། བུང་བས་པད་མཚོར་རྩེན་པས་སོ། །



རྒྱུན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 505
༧ དཔེ་ཅན་ལྷག་པ། ཆུ་སྐྱེས་དཀར་པོ་སྤྱན་རས་དང་། ། འཛུམ་
བཅས་མཆུ་སྒྲོས་མི་ལྡན་ཞིང་། ། འཇིག་རྟེན་དབང་ཕྱུག་ཁྱོད་ཞལ་ནི། ། ཕུན་
ཚོགས་ཆོས་དེ་དག་གིས་མཛེས། །
༨ མཚུངས་ཆོས་འབྱེད་བྱེད་གཉིས་ཀ ཁྱོད་ཀྱི་མཚན་དང་ཉིན་མོའི་
དཔལ། ། མུན་སེལ་ཀུན་དགའི་གཉེན་གྱུར་ཀྱང་། ། སྣང་བྱེད་འོད་རྣོན་
འབུམ་སྤྲོ་ཞིང་། ། གང་མཚན་ཐར་པའི་སྙིང་པོས་ལྕིད། །
༩ འབྱེད་བྱེད་ཅན། འཇམ་མགོན་མ་ཧཱ་ཙི་ན་དང་། ། སྙིང་རྗེའི་
དབང་ཕྱུག་བསིལ་ལྗོངས་སྐྱབས། ། ཏོང་ཀུའི་རྒྱལ་ཁམས་ནོར་མང་ཞིང་། །
གངས་ཅན་ཆོས་ཀྱི་ལོངས་སྤྱོད་ལྡན། །
༡༠ རིགས་མཐུན་ལྡོག་པ་ཅན། ཐུན་གསུམ་མཐུ་ཡིས་མི་འཕྲོགས་
ཤིང་། ། ཆུ་ཁུར་ཅན་གྱི་སྒྲིབ་མིན་པའི། ། ཡེ་ཤེས་ལས་བྱུང་ཁྱོད་ཞབས་
ཀྱི། ། སྣང་བས་མུན་སྟུག་འགོག་པར་བྱེད། །
དགུ་པ་སྲིད་པ་ཅན་གྱི་རྒྱན་གྱི་མཚན་ཉིད་ནི། ཚིག་སྦྱོར་གང་ཞིག་
བརྗོད་འདོད་ཀྱི་དངོས་པོ་དེ་སྒྲུབ་པར་བྱེད་པའི་རྒྱུ་འཇིག་རྟེན་ན་ཡོངས་སུ་
གྲགས་པ་ལས་བཟློག་ནས། རྒྱུ་གཞན་ཅུང་ཟད་ཙམ་མམ་རང་གི་ངོ་བོ་ཉིད་ཀྱི་
མཐུས་གྲུབ་པར་སྟོན་པའི་ངག་སྟེ། དབྱེ་ན་གསུམ་ལས།
༡ ཕྱི་དུས་ལ་སྦྱར་བ་ནི། མོ་བཙུགས་ཀིདྷུ་ཀ་ཡི་འགྲམ། ། བོས་མིན་
ཁུ་བྱུག་མྱོས་པའི་ཚོགས། ། བསྐུལ་བ་མིན་པར་སྙན་འགྱུར་གླུ། ། སྒྲོགས་བྱེད་
དཔྱིད་ཀྱི་དུས་སྟོན་དར། ། །
༢ ནང་ལང་ཚོ་ལ་སྦྱར་བ། མ་ཕྱིས་རབ་ཏུ་དྭངས་པའི་སྐུར། ། བྲིས་
མིན་མཚན་དཔེའི་རི་མོ་འབར། ། ཆེད་དུ་མ་བྱས་མཚར་སྡུག་གིས། ། ལྷར་
བཅས་ཡིད་འཕྲོག་འཇམ་པའི་དཔལ། །



506 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
༣ རང་གི་ངོ་བོ་ཙམ་སྟོན་པ། མ་བསླབས་ཆོས་རྣམས་ཀུན་མཁྱེན་
ཅིང་། ། རྒྱུ་མཚན་མེད་པར་ཡིད་སྲུབས་དགྲ། ། འདྲིས་མིན་ཁམས་གསུམ་
ལུས་ཅན་གྱི། ། མཛའ་བཤེས་གཅིག་གྱུར་ཤཱཀྱའི་ཏོག །
བཅུ་པ་བསྡུས་བརྗོད་ཀྱི་རྒྱན་གྱི་མཚན་ཉིད་ནི། ཚིག་སྦྱོར་གང་ཞིག་
བརྗོད་བྱའི་དོན་ཇི་ལྟར་རིགས་པ་ལ་ཉེ་བར་དམིགས་ནས་དེ་དང་ཚུལ་མཐུན་
པའི་དངོས་པོ་གཞན་ཞིག་བསྡུས་པའི་ཚུལ་གྱིས་བརྗོད་པའི་ངག་སྟེ། དབྱེ་ན་
བཞི་ལས། །
༡ སྤྱིའི་ བསྡུས་ བརྗོད་ནི། འགའ་ཞིག་འོད་རྣོན་མཛེས་འབར་
བའི། ། ནོར་བུའི་སྒྲོན་མེ་རིང་དོར་ནས། ། རི་མོ་བྲིས་པའི་སྣང་གསལ་
ལ། ། མུན་སེལ་དངོས་པོ་རེ་བ་མཐོང་། །
༢ ཁྱད་གཞི་ཐ་དད་ཁྱད་ཆོས་གཅིག་པའི་བསྡུས་བརྗོད། གཟོད་
ནསབཤེས་པའི་ས་བོན་ལས། ། ལེགས་འཁྲུངས་ཡལ་འདབ་མཐོར་བསྙེགས་
ཤིང་། ། ཡིད་འོང་མེ་ཏོག་འཛུམ་དགོད་པའི། ། རྐང་པས་འཐུང་འདི་བདག་
གིས་རྙེད། །
༣ ཁྱད་ཆོས་ ཐ་དད་ ཐ་མི་དད་པ། ཤིན་ཏུ་དཀར་བའི་སྙིང་པོ་
ལ། ། བདུད་རྩིའི་ཟེར་བརྒྱས་ཡོངས་གཏམས་པ། ། ཡོན་ཏན་མཐའ་ཀླས་ཟླ་
ཤེལ་མཆོག ། འདི་ན་བསོད་ནམས་མགྲོན་དུ་ཤར། །
༤ སྔོན་ མེད་ བསྡུས་ བརྗོད། སྨད་ འོས་ འདམ་ ལས་ སྐྱེས་ མིན་
ཞིང་། ། རྙོག་པའི་རྡུལ་མང་དང་བྲལ་བའི། ། ཀུན་དགའི་དཔྱིད་གྱུར་སྦྲང་རྩི་
འཛིན། ། ལེགས་བཤད་དཔུང་པས་བདག་གིར་བྱས། །
བཅུ་གཅིག་པ་ཕུལ་བྱུང་གི་རྒྱུན་གྱི་མཚན་ཉིད་ནི། ཚིག་སྦྱོར་གང་ཞིག་
བརྗོད་པར་བྱ་བའི་དངོས་པོ་དེ་ཉིད་ཀྱི་གནས་ཚུལ་འཇིག་རྟེན་ན་ཇི་ལྟར་གྲགས་



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 507
པའི་མཚམས་ལས་བརྒལ་བར་གྱུར་པའི་རྣམ་འགྱུར་གྱིས་མཛེས་པར་བྱས་པའི་
ངག་སྟེ། དབྱེ་ན་བཞི་ལས། །
༡ ཁྱད་འཕགས་བརྗོད་པའི་ཕུལ་བྱུང་། ཟླ་མདོག་དར་གྱི་ཤམ་
ཐབས་དང་། པུཎྜ་རཱི་ཀའི་དོ་ ཤལ་བཅས། ། རབ་དཀར་འོད་འཕྲོས་སྒྲ་
དབྱངས་ལྷ། ། བསིལ་ཟེར་ཅན་དབུས་མཚོན་མ་ཡིན། །
༢ ཐེ་ཚོམ་ཕུལ་བྱུང་། གྲུ་འཛིན་རི་ལ་དགྱེས་ཁྱོད་ཀྱིས། ། ཐར་པའི་
གྲོང་དུ་འཁྲིད་མིན་པའི། ། སྲིད་ན་ལུས་ཅན་སུ་ཞིག་ཅེས། ། བདག་བློ་སོམ་
ཉིའི་དྲ་བར་ཚུད། །
༣ ངེས་པ་ཕུལ་བྱུང་། འོན་ཀྱང་སྙིང་རྗེའི་སྤྱན་རས་ཟུང་། ། ད་
དུང་གཞར་ཡང་མི་ཟུམ་པས། ། བསྒྲལ་བར་བྱ་བའི་སེམས་ཅན་ཁམས། ། ཇི་
སྙེད་ཡོད་ཅེས་རྟོགས་པར་ནུས། ། ་
་ ༤ གྲགས་པ་ཕུལ་བྱུང་། པདྨ་སཾ་བྷའི་ཡོན་ཏན་ལྕིད། ། དཔག་ནུས་
མིན་ཡང་འདེགས་བཟོད་ཕྱིར། ། བསིལ་ལྡན་ལྗོངས་ཀྱི་ནོར་འཛིན་མའི། །
སྙིང་སྟོབས་ཤིན་ཏུ་ཨེ་མ་བརླིང་། །
བཅུ་གཉིས་པ་རབ་རྟོག་རྒྱན་གྱི་མཚན་ཉིད་ནི། ཚིག་སྦྱོར་གང་ཞིག་
སེམས་ལྡན་ནམ་སེམས་མེད་ཀྱི་དངོས་པོ་གང་ཡང་རུང་བ་ཞིག་རང་གི་གནས་
ཚུལ་ལས་གཞན་དུ་སྒྲོ་བཏགས་ནས་བརྗོད་པའི་ངག་སྟེ། དབྱེ་ན་དོན་གྱི་སྒོ་
ནས་གཉིས་དང་། སྒྲའི་སྒོ་ནས་དྲུག་ཏུ་འགྱུར་བ་ལས། །
༡ སེམས་ལྡན་རབ་རྟོག་སྙམ་སྒྲ་ཅན། འཇིགས་བྲལ་དཔལ་ལྡན་
དཎྜིའི་ཞབས། ། ཡེ་ཤེས་མེ་ལོང་འཆང་བའི་སྐུར། ། འཁྲུལ་ནས་ཚངས་པའི་
སྲས་མོ་ཡིས། ། མགྲིན་པར་དལ་གྱིས་འཁྱུད་པ་སྙམ། །
༢ སེམས་མེད་རབ་རྟོག་དོགས་སྒྲ་ཅན། མིག་སྨན་མདོག་མཚུངས་



508 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ནག་པོ་ཆེའི། ། གཟི་བྱིན་འགྲན་ལ་སྐྲག་གྱུར་ནས། ། སྲོད་མུན་ཆར་སྤྲིན་
འཁྲིགས་པ་ཡང་། ། འཆི་མེད་ལམ་དུ་བྲོས་པར་དོགས། །
༣ ངེས་སྒྲ་ཅན། འཇམ་མགོན་འཁོན་རིགས་པཎྜི་ཏའི། ། མཁྱེན་
པའི་དོ་ཟླར་མ་བཟོད་ནས། ། འཇིག་རྟེན་གསུམ་གྱི་མགོན་པོ་ཡང་། ། མཁའ་
སྤྱོད་ཞིང་དུ་མྱུལ་བར་ངེས། །
༤ འདྲ་བའི་སྒྲ་ཅན། སྨྲ་མཁས་ཁྱོད་ཀྱི་ལེགས་བཤད་གཏམ། །
མཉན་པའི་སྐལ་བཟང་བསྒྲུབ་སླད་དུ། ། འཇིག་རྟེན་མེས་པོ་ཚངས་པ་
ཡང་། ། ཐོས་འཛིན་བརྒྱད་དུ་སྤྲུལ་པ་འདྲ། ། །
༥ མིན་ནམ་སྒྲ་ཅན། སྟོབས་བཅུ་མངའ་བའི་ཡེ་ཤེས་དང་། །
འགྲན་པའི་ནུས་པ་ཕྲ་གྱུར་ནས། ། མེ་ཏོག་མདའ་ཅན་དཔུང་དང་བཅས། །
ལུས་མེད་ཟོལ་གྱིས་ཞུགས་མིན་ནམ། ། །
༦ བཞིན་སྒྲ་ཅན། ཕྱོགས་ལས་རྣམ་པར་རྒྱལ་བའི་མཆོག ། ཆོས་
ཀྱི་གྲགས་པའི་རྩོད་ངག་ལ། ། འཇིགས་ཏེ་ངང་པའི་བུ་མོ་ཡང་། ། ལྷོ་ཕྱོགས་
རྒྱ་མཚོར་བསྟི་བ་བཞིན། །
བཅུ་གསུམ་པ་རྒྱུའི་རྒྱུན་མཚན་ཉིད་ནི། ཚིག་སྦྱོར་གང་ཞིག་བྱེད་པ་པོ་
ཇི་ལྟར་རིགས་པ་དེ་ཡིས་རྒྱུ་བྱས་ནས་འབྲས་བུ་དངོས་ཤུགས་གང་རུང་ལ་སྟོན་
པར་བྱེད་པའི་ངག་སྟེ། དབྱེ་ན་བཅུ་དྲུག་ལས། །
༡ སྐྱེད་བྱེད་ཀྱི་རྒྱུ། སྒྲ་དབྱངས་ལྷ་མོའི་སོར་མོ་ཡིས། ། བརྡུངས་
པའི་བི་ཌཱུར་རྒྱུད་མང་ལས། ། ཕུན་ཚོགས་སྙན་འགྱུར་འབུམ་གཡོ་བས། །
སྐལ་བཟང་ཀུན་དགའི་ཚོར་བ་སྐྱེད། །
༢ ཉམས་བྱེད་རྒྱུ། དཔལ་ལྡན་ནཱ་གརྫུ་ན་ཡིས། ། མཐའ་བྲལ་དབུ་
མའི་གཞུང་ཟབ་མོས། ། དངོས་པོར་སྨྲ་བའི་ཕྱོགས་རྣམས་ཀྱི། ། དམ་བཅའ་



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 509
ཉམས་པར་བྱེད་ལ་དབང་། །
༣ རྣམ་པར་འགྱུར་བའི་རྒྱུ། གཞན་ཕྱིར་སྙིང་རྗེས་རབ་བརླན་
པའི། ། རྨད་བྱུང་ཐེག་ཆེན་བདུད་རྩིའི་སྒོ། ། གཅིག་ཏུ་ཕན་དང་བདེ་བ་
ཡང་། ། སྐལ་དམན་བསམ་པའི་དུག་ཏུ་བྱས། །
༤ འཐོབ་བྱེད་རྒྱུ། ཁོ་བོ་དབེན་པར་འགྲོ་འདོད་ཚ། ། བཤོལ་
འདེབས་གཏམ་གྱིས་བསླུར་བརྩམས་ཀྱང་། ། ངེས་པར་འབྱུང་བའི་གཞན་
དབང་གིས། ། ཚུལ་དེ་ནམ་ཡང་བཟློག་མ་གྱུར། ། །
༥ ཕྱིའི་དུས་ཤེས་བྱེད་ཀྱི་རྒྱུ། རྒྱ་མཚོའི་གོས་ཅན་ཁྱོན་ཡངས་
པོར། ། ཡིད་འོང་སྐྱེད་ཚལ་རྒྱས་པའི་ཁྲོད། ། རྐང་དྲུག་མྱོས་པའི་གླུ་ལེན་
ཚེ། ། ངལ་གསོའི་དགའ་སྟོན་སྤྱད་ལ་རྒྱུ། །
༦ ནང་ཤེས་བྱེད་ཀྱི་རྒྱུ། རྣམ་འདྲེན་ཁྱོད་ཀྱི་ཐུགས་བརྩེ་བས། །
རྟག་པར་བདག་ཅག་རྗེས་བཟུང་བ། ། འཛུམ་ཞལ་རྒྱས་པའི་མཆུ་སྒྲོས་
ལས། ། ཕན་པའི་བསླབ་བྱ་སྤྲོ་འདིས་རྟོགས། །
༧ སྔ་ན་མེད་པའི་དངོས་རྒྱུ། དྲི་མེད་གཞུང་མང་མ་བསྒྲུབས་
ཤིང་། ། རྩེ་གཅིག་མཉམ་པར་བཞག་མིན་པས། ། ཚུལ་མིན་རྒུད་པ་ཐམས་
ཅད་ཀྱིས། ། མནར་བར་གྱུར་འདི་ཀྱེ་མ་སྐྱོ། །
ཞིག་ནས་མེད་པའི་བྱེད་རྒྱུ། ། ཡུལ་ལ་ཆགས་པའི་རྣམ་གཡེངས་
དང་། ། ཀུན་རྨོངས་འཆིང་བ་རིང་བཅད་པས། ། མཐའ་ཀླས་སྡེ་སྣོད་རྒྱ་མཚོ་
ལ། ། ཞུགས་པའི་བློ་གྲོས་ངང་གིས་འཕེལ། །
༩ ཕན་ཚུན་མེད་རྒྱུ། མཁས་ཁྱོད་ཆགས་ལྡན་ལུས་ཕྲ་མིན། ། གང་
གསུང་བསླུ་བྱེད་འཁྲིག་ཚིག་མིན། ། ཐབས་མཁས་མཛད་ པ་ གཡོ་སྒྱུའི་
ཚུལ། ། མ་ལགས་དེ་ཕྱིར་སྙིང་ནས་དད། ། ་



510_
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
༡༠ སྤངས་ནས་མེད་པའི་བྱེད་རྒྱུ། ཡོངས་རྫོགས་ཤེས་བྱའི་གཞུང་
ལུགས་ལ། ། འཁྲུལ་པའི་སོམ་ཉི་ཡོད་མ་ཡིན། ། རྒྱུ་དེས་རྒྱལ་སྲས་མཆོག་
རྣམས་ཀྱི། ། ཕུལ་བྱུང་ཡོན་ཏན་ངང་གིས་འཕེལ། །
༡༡ བཟློག་པ་སྐྱེད་བྱེད་ཀྱི་རྒྱུ། པད་དཀར་འཆང་བས་གངས་ཅན་
ལྗོངས། ། ཐུགས་རྗེས་མ་བཟུང་པ་མིན་ན། ། ཆོས་ཀྱིས་ཕོངས་པའི་སྐལ་ངན་
གྱི། ། གདུང་བ་ཐམས་ཅད་ནུབ་པར་འགྱུར། །
༡༢ རིང་འབྲས་རྒྱུ། འཇམ་མགོན་ཀུན་དགའི་མཚན་ཅན་གྱིས། །
འཕྲོག་བྱེད་དྲེགས་པའི་མཐུ་བཅོམ་པས། ། རྒྱ་མཚོའི་གོས་ཅན་གཞིར་འཁོད་
པའི། ། ཕྱིར་རྒོལ་ཚོགས་ཀྱི་སྤོབས་པ་ཞུམ། ། །
༡༣ ལྷན་ཅིག་པའི་རྒྱུ། མྱུར་མ་དཔལ་མོའི་ཞབས་སེན་ནི། ། ཡིད་
ཀྱི་ཆོ་གར་བཀོད་མ་ཐག ། བརྒྱད་གཉིས་འཇིགས་པའི་ལས་བརྒལ་བའི། །
གྲུབ་པའི་བརྟུལ་ཞུགས་མཆོག་ལ་སྦྱོར། །
༡༤ རྒྱུ་ལས་འབྲས་བུ་སྔ་བ། སྔར་ཉིད་རྣམ་ཀུན་མཆོག་ལྡན་གྱི། །
ཡེ་ཤེས་ཆེན་པོའི་རོས་གང་ཕྱིར། ། ཕྱིས་ནས་བདེ་སྟོང་ཟུང་འཇུག་པའི། ། རྡོ་
རྗེའི་ལམ་གྱི་ཉེ་རྒྱུར་ཞུགས། །
༡༥ རིགས་མིན་རྒྱུ། ཟུར་ཕུད་ལྔ་པའི་ཞབས་སེན་གྱི། ། འཆར་
ཀའི་ཉི་གཞོན་ལ་རེག་པས། ། རིག་གྲོལ་སྤོབས་པའི་སྟེང་འཐུང་དཀར། །
ཆེས་ཆེར་དར་བ་འདི་ཅི་ཞིག ། །
༡༦ རིགས་པའི་རྒྱུ། ཟླ་བའི་སྲིང་མོའི་ཐུགས་སྲོག་གི། ། ཧཱི ཡིག་
འབར་བའི་གོ་མུ་དི། ། ངག་གི་ཀུ་མུད་ཀྱིས་བསྟེན་པས། ། སྙན་ཚིག་འདབ་
བརྒྱ་དགོད་ལ་དབང་། ། །
་ བཅུ་བཞི་པ་ཕྲ་མོའི་རྒྱན་གྱི་མཚན་ཉིད་ནི། ཚིག་སྦྱོར་གང་ཞིག་བློ་སྔོན་



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 511
དུ་བཏང་བའི་ཟུར་རམ། སེམས་ཀྱི་འགྱུར་པ་ལུས་ཉམས་སུ་ཐོན་པའི་རྣམ་པ་
གང་ཡང་རུང་བའི་བརྡ་ཕྲ་མོ་ཞིག་གིས་བསམ་པའི་དོན་དེ་ཉིད་རྗེས་སུ་དཔག་
པར་ནུས་པའི་ངག་སྟེ། དབྱེ་ན་གཉིས་ལས། །
༡ ཟུར་གྱི་ཕྲ་མོ། གསང་ཆེན་སློབ་བཤད་ཟབ་མོའི་ཆོས། ། ཚོགས་
སུ་ཞུ་བར་མ་བཟོད་པའི། ། དབང་རྣོན་གཟིགས་ནས་རྣམ་འདྲེན་རྗེས། །
སྤྱན་ཟུར་བག་ཡངས་ཕྱོགས་སུ་གཏད། །
༢ རྣམ་པའི་ཕྲ་མོ། ཁོ་བོས་མི་འཕྲོག་དད་གསུམ་བློས། ། ཁྱོད་
ཞབས་ནོར་བུར་རེག་པའི་མོད། ། འཛུམ་བཅས་རོལ་པའི་ཞལ་དཀྱིལ་གྱི། །
ཡིད་འོང་འཇོ་སྒེག་དར་བར་གྱུར། །
བཅོ་ལྔ་པ་ཆའི་རྒྱུན་གྱི་མཚན་ཉིད་ནི། ཚིག་སྦྱོར་གང་ཞིག་རང་གི་
གནས་ཚུལ་ཇི་བཞིན་དུ་བརྗོད་ན་ཕ་རོལ་གྱི་ངོར་མི་མཛེས་པར་འགྱུར་པ་ཉིད་
རྣམ་པ་གཞན་དུ་བསྙད་པའི་ཆ་ཤས་ཀྱིས་སྒྲིབ་པར་བྱས་པའི་ངག་སྟེ། དབྱེ་ན་
བཞི་ལས།
༡ ཟོལ་ གྱིས་སྦེད་པ་འོས་པའི་ཆ། སྨྲ་མཁས་ཁྱོད་ཀྱི་རྩོད་པའི་
གྲར། ། བདག་སོགས་ཡི་ག་འདར་གྱུར་པ། ། ཀྱེ་མ་གངས་རིའི་ཁྲོད་འདིར་
ནི། ། བསིལ་བའི་རེག་བྱས་གཏམས་པར་ཤེས། །
༢ མི་འོས་པའི་ཆ། གང་གི་བསླབ་གཞིའི་ལེགས་བཤད་ཀྱིས། །
ཆགས་ལྡན་ཚོགས་རྣམས་བཞིན་ཉམས་པ། ། དཔྱིད་ཀྱི་ཉི་གཞོན་རྒྱས་པའི་
གཟིས། ། གདུངས་པའི་ངང་ཚུལ་སྨིན་པར་ཟད། །
༣ སྨད་པའི་ཆ། རྣམ་འདྲེན་མཆོག་འདི་ཐོས་བསམ་དང་། ། སྒོམ་
པའི་བྱ་བ་ཙམ་ལ་ཡང་། ། ཆགས་མིན་སྟོབས་འབྱོར་སྙན་གྲགས་མཐུས། །
གཅིག་ཏུ་རང་བསྟན་ཉིན་མོ་བྱེད། །



512 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
༤ བསྟོད་པའི་ཆ། སྲིད་པའི་ཕུན་ཚོགས་ཀུན་བསྲིངས་ཤིང་། ། ཞི་
བའི་རོ་ལ་དགྱེས་མིན་པར། ། གཞན་ཕྱིར་དྲན་བཞིན་འཇུག་བརྩོན་པའི། །
མགོན་ཁྱོད་རྗེས་སུ་སུ་ཞིག་འབྲངས། །
བཅུ་དྲུག་པ་རིམ་པ་ཅན་གྱི་རྒྱན་གྱི་མཚན་ཉིད་ནི། ཚིག་སྦྱོར་གང་ཞིག་
བརྗོད་འདོད་ཀྱི་དངོས་པོ་རྣམས་སྔོན་ལ་རབ་ཏུ་བསྟན་པ་བཞིན་ཕྱི་ནས་དེ་དང་
འབྲེལ་བའི་དོན་གཞན་རྣམས་ཀྱང་རིམ་པ་མ་འཆོལ་བར་སྟོན་པའི་ངག་སྟེ།
དཔེར་ན། ལྷ་ཕྱོགས་རིག་འཛིན་དགའ་ཚལ་དུ། ། རྩེན་པའི་གདོང་
མཛེས་མཆུ་སྒྲོས་ནི། ། དཔལ་གོས་ཆུ་སྐྱེས་བིམྤ་ལས། ། བརྐུས་པར་ངེས་སོ་སྒྲ་
དབྱངས་ལྷ། །
བཅུ་བདུན་པ་དགའ་བ་ཅན་གྱི་རྒྱན་གྱི་མཚན་ཉིད་ནི། ཚིག་སྦྱོར་གང་
ཞིག་སྔོན་ཆད་མ་ཐོབ་པའི་དགའ་བ་ཁྱད་པར་ཅན་རྒྱུད་ལ་སྐྱེས་པའི་མངོན་པར་
རྟོགས་པ་བརྗོད་པའི་ངག་སྟེ། དབྱེ་ན་གཉིས་ལས།
༡ དངོས་ཐོབ་ཀྱི་དགའ་བ། མགོན་ཁྱོད་ཁོ་བོའི་མདུན་ས་རུ། །
མངོན་སུམ་གཤེགས་པའི་དགའ་སྟོན་མཆོག ། སླར་ཡང་གང་ཞབས་བསོད་
ནམས་ཀྱི། ། མགྲོན་དུ་ཁུགས་ལས་འབྱུང་བར་ངེས། །
༢ གཟུགས་བརྙན་གྱི་དགའ་བ། ཁྱོད་སྐུ་ཡེ་ཤེས་སྒྱུ་མའི་གར། །
དད་གསུམ་ཆོ་གར་བཀོད་ལས་གཞན། ། ཤུལ་རིང་ཡུལ་གྱིས་བསྐལ་བདག་
གིས། ། ཇི་བཞིན་མཇལ་བའི་གོ་སྐབས་ཅི། ། །
བཅོ་བརྒྱད་པ་ཉམས་ལྡན་རྒྱན་གྱི་མཚན་ཉིད་ནི། ཚིག་སྦྱོར་གང་ཞིག་
སྒེག་པ་ལ་སོགས་པའི་བརྗོད་བྱ་དང་རྗོད་བྱེད་གཉིས་ཀ་རོ་ཉམས་ཕུན་སུམ་
ཚོགས་པ་དང་ལྡན་པས་མངོན་སུམ་ལྟ་བུའི་རྟོག་པ་སྐྱེད་ནུས་པའི་ངག་སྟེ།
དབྱེ་ན་བརྒྱད་ལས།



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 513
༡ དགའ་བ་འཕེལ་བ་སྒེག་པའི་ཉམས། བརྩོན་པས་སྒྲུབ་ཀྱང་ཐོབ་
དཀའ་བའི། ། མཐའ་ཀླས་རིག་གྲོལ་སྤོབས་པའི་མཛོད། ། འཇམ་མགོན་བླ་
མའི་བྱིན་རླབས་མཐུས། ། ཅིག་ཅར་གྲོལ་བ་འདི་ཅི་ཞིག །
༢ ཁྲོ་བ་འཕེལ་བ་དྲག་ཤུལ་གྱི་ཉམས། གཏུམ་ཆེན་རབ་ཁྲོས་ནག་པོ་
ཚེའི། ། མདུན་སར་ཏིང་འཛིན་མཆིལ་པ་ཡིས། ། ཉེ་བར་བཀུག་པའི་ཡིད་
སྲུབས་སྡེ། ། སྐད་ཅིག་གཉིས་པར་འཚོ་འགྱུར་རམ། ། །
༣ སྤྲོ་བ་འཕེལ་བ་དཔའ་བའི་ཉམས། ཆགས་བྲལ་བརྟུལ་ཞུགས་མ་
བླངས་ཤིང་། ། བྱ་དཀའི་སྤྱོད་པའང་བརྩམས་མིན་པར། ། རིམ་གཉིས་ཉེ་
རྒྱུའི་སྦྱོར་བ་ཡིས། ། སྐུ་བཞིའི་ཕ་རོལ་སོན་འདི་གང་། །
༤ མྱ་ངན་འཕེལ་བ་སྙིང་རྗེའི་ཉམས། འབྱོར་ལྡན་གང་ཁྱོད་གནོད་
གནས་ཀྱི། ། གན་མཛོད་དག་ཀྱང་ཕམ་བྱེད་པ། ། བཏང་ནས་ལྷག་པར་
ཕོངས་གྱུར་པའི། ། པྲ་ཏཱའི་ཁྲོད་དུ་ཇི་ལྟར་རྒྱུ། །
༥ སྐྱུགས་བྲོ་འཕེལ་བ་མི་སྡུག་པའི་ཉམས། ཁྲག་ཞག་དོག་པས་
གཏམས་པའི་མཚོར། ། རབ་གཤེར་རྒྱུ་རློན་གྱིས་འཁྱུད་པའི། ། དབུགས་
བྲལ་བམ་རོ་ལོངས་སྤྱོད་བཞིན། ། མྱོས་པའི་གར་རྩེན་འདོད་ཁམས་མ། །
༦ དགོད་བྲོ་འཕེལ་བ་བཞད་གད་ཀྱི་ཉམས། ཚུལ་གནས་ཁྲིམས་
ལྡན་བཤེས་གཉེན་གང་། ། འཁྲིག་པའི་དུས་སྟོན་རྗེས་དྲན་པས། ། སྤྱན་རས་
དམར་པོ་གཡོ་བ་གང་། ། ཁྲོ་བའི་ཟོལ་གྱིས་སྒྲིབ་པར་འོས། །
༧ ངོ་མཚར་འཕེལ་བ་རྨད་བྱུང་གི་ཉམས། གྲུབ་པའི་ཞིང་འདི་འོག་
མིན་ཆེ། ། ཁྱབ་བདག་བླ་མ་སྙེམས་མའི་བདག ། འཁོར་ཚོགས་རྒྱུན་གྱི་
མཐར་སྨིན་པའི། ། བྱང་སེམས་མྱུ་གུའི་རོལ་རྩེད་ངོམ། །
༨ འཇིགས་པ་འཕེལ་བ་འཇིགས་རུང་གི་ཉམས། ཡེ་ཤེས་མེ་དང་



514 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
མཉམ་སྦྱོར་བའི། ། གསང་བ་འཛིན་པའི་རྡོ་རྗེའི་མཚོན། ། དྲན་པ་ཡིས་ཀྱང་
འབྱུང་པོ་ཚོགས། དོན་སྙིང་ལྐོག་མར་འབྱིན་ལ་བྲེལ། །
བཅུ་དགུ་པ་གཟི་བརྗིད་ཅན་གྱི་རྒྱན་གྱི་མཚན་ཉིད་ནི། ཚིག་སྦྱོར་གང་
ཞིག་ནང་དུ་ཁེངས་པ་མཆོག་གི་མཐར་འཛེགས་པའི་ཀུན་རྟོག་འཕེལ་བ་ཉིད་
བརྗོད་བྱར་བྱས་པའི་ངག་སྟེ། །
དཔེར་ན། བདག་ནི་ལུང་རིགས་སྨྲ་བ་ཞེས། ། རྨོངས་པའི་ཚོགས་
རྣམས་འཇིགས་མི་འཚལ། ། ཁོ་བོའི་སྤོབས་པ་ལས་དམན་ཀུན། ། གཞར་
ཡང་ཚར་གཅོད་བགྱིད་མ་ལགས། །
ཉི་ཤུ་པ་རྣམ་གྲངས་བརྗོད་པའི་རྒྱུན་གྱི་མཚན་ཉིད་ནི། ཚིག་སྦྱོར་གང་
ཞིག་བརྗོད་འདོད་དོན་དངོས་སུ་མ་བརྗོད་པར། དེ་གྲུབ་པར་བྱེད་པའི་ཕྱིར་
ཐབས་མཁས་ཀྱིས་རྣམ་པ་གཞན་དག་སྨོས་པའི་ངག་སྟེ།
དཔེར་ན། རྣལ་འབྱོར་སྤྱོད་པས་འཚོ་བ་གང་། ། རེ་ཞིག་ཡུལ་གཞན་
བགྲོད་པར་བགྱི། །(དོན་གཞན་ལ་སྙེགས།)གྲོགས་དག་བག་ཡངས་གནས་འདི་
རུ། ། ངལ་གསོའི་དགའ་སྟོན་མྱོང་བར་འོས། །
ཉེར་གཅིག་པ་ཀུན་ཏུ་ཕན་པའི་རྒྱུན་གྱི་མཚན་ཉིད་ནི། ཚིག་སྦྱོར་གང་
ཞིག་མངོན་པར་འདོད་པའི་བྱ་བ་འགའ་ཞིག་བརྩམས་པའི་ཚེ་དེ་ཉིད་ལ་ཕན་
འདོགས་པའི་སྒྲུབ་བྱེད་ཁྱད་པར་ཅན་གློ་བུར་དུ་ཐོབ་པར་བརྗོད་པའི་ངག་སྟེ། །
དཔེར་ན། བདག་མེད་འགོག་པའི་བརྟུལ་ཞུགས་ཀྱི། ། ཆོ་ག་སྙིང་ལ་
ཉེར་བཀོད་ཚེ། ། བརྟན་མཁས་ཡོན་ཏན་ཡོངས་རྫོགས་པའི། ། བཤེས་
གཉེན་མཆོག་གིས་རྗེས་སུ་བཟུང་། །
འདི་ཡང་། རྩེ་གཅིག་ གསང་ཆེན་སྤྱོད་མཆོག་གིས། ། ཡིད་རབ་
འཕྲོག་ཚེ་ལེགས་བྱས་མཐུས། ། བདག་ལ་སྨན་པའི་རིགས་བརྒྱའི་བདག །



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 515
སྨིན་གྲོལ་ལམ་གྱི་སྟོན་པར་བཞེངས། །
ཉེར་གཉིས་པ་རྒྱ་ཆེ་བའི་རྒྱན་གྱི་མཚན་ཉིད་ནི། ཚིག་སྦྱོར་གང་ཞིག་
བསམ་པའམ་འབྱོར་པའི་ཁྱད་པར་གྱི་ཆོས་ཕུལ་དུ་བྱུང་བ་དག་བརྗོད་པའི་ངག་
སྟེ། དབྱེ་ན་གཉིས་ལས། །
༡ བསམ་པ་རྒྱ་ཆེ་བ། ཤིན་ཏུ་རྣམ་པར་དག་པ་ཡི། ། ཆོས་དབྱིངས་
ཞི་ལ་གཞོལ་བཟོད་པའི། ། རྡོ་རྗེ་འཛིན་ཁྱོད་རྒྱལ་རྣམས་ཀྱི། ། བཀའ་བཞིན་
སྲིད་འདིར་བདེ་བར་བཞུགས། །
༢ འབྱོར་པ་རྒྱ་ཆེ་བ། ནོར་བུའི་འདོད་སྣམ་གྱིས་བརྟེན་པའི། ། བི་
ཀླུར་ཁང་བཟང་དྭངས་པའི་ངོས། ། རིན་ཆེན་ཕྲག་བརྒྱའི་འཕྱང་འཕྲུལ་
གྱིས། ། རབ་སྒེག་ལྟ་ན་སྡུག་པའི་ཞིང་། །
ཉེར་གསུམ་པ་བསྙོན་དོར་གྱི་རྒྱུན་གྱི་མཚན་ཉིད་ནི། ཚིག་སྦྱོར་གང་
ཞིག་གནས་ཚུལ་གྱི་རང་བཞིན་ལ་དེ་ཉིད་མ་ཡིན་ཅེས་བསྙོན་ནས་དོན་གཞན་
ཆོས་དང་ཆོས་ཅན་གྱི་ངོ་བོ་ཅུང་ཟད་ཙམ་སྟོན་པས་མཛེས་པར་བྱས་པའི་ངག་
སྟེ། དབྱེ་ན་གསུམ་ལས།
༡ ཆོས་ལ་བསྙོན་དོར་ནི། རིག་བྱེད་དཔལ་མོའི་མེ་ཏོག་མདའ། །
གཅིག་པུ་ཉིད་ཡིན་ཁམས་གསུམ་གྱི། ། འགྲོ་བའི་ཡིད་དབང་འཕྲོག་པའི་
ཕྱིར། ། བསམ་བརྗོད་ཡུལ་ལས་འདས་པར་རྟོགས། །
༢ ཡུལ་ལ་བསྙོན་དོར། གྲུབ་པས་བསྟེན་པའི་སྨན་ལྗོངས་འདི། །
ཉམ་ངའི་གནས་སུ་གྱུར་པ་སྟེ། ། གཞན་དུ་ཐར་པ་འདོད་རྣམས་ལ། ། ཡིད་
འོང་གྲོང་ཁྱེར་ཉིད་དོ་ལོ། །
༣ རང་བཞིན་བསྙོན་དོར། མཁས་དབང་ལེགས་གསུང་བདུད་རྩིའི་
དཔྱིད། ། མཉན་འོས་ཉིད་ཅེས་བདག་ཅག་སྨྲ། ། དོན་གྱི་ཕྱོགས་བསླད་གྱུར་



516 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
པ་ཡི། ། རྣ་བའི་ཚེར་མ་ཉིད་དུ་ངེས། ། །
ཉེར་བཞི་པ་སྦྱར་བའི་རྒྱུན་གྱི་མཚན་ཉིད་ནི། ཚིག་སྦྱོར་གང་ཞིག་སྒྲ་ཡི་
གཟུགས་གཅིག་ཉིད་དོན་གྱི་འཇུག་ཚུལ་ཐ་དད་དུ་འགྱུར་པའི་ངག་སྟེ། དབྱེ་
ན་དགུ་ལས།
༡ ཐ་དད་མིན་པའི་སྦྱར་བ་ནི། རྨད་བྱུང་རནྟ་སཾ་བྷོ་གར། ། ལྷག་
པར་ཆགས་པའི་ཀླུའི་དབང་པོས། ། སརྱ་དྷ་རྨས་འཇིག་རྟེན་གྱི། ། ཕུན་
ཚོགས་འབྱུང་གནས་སྐྱེད་པར་བྱེད། །(འདིར་སློབ་དཔོན་ཀླུ་སྒྲུབ་དང་། ཀླུའི་
རྒྱལ་པོ་ཞིག་ལ་སྦྱར་བ་སྟེ། དེ་ཡང་ཀླུ་སྒྲུབ་ལ་སྦྱར་བའི་དུས། རཏྣ་སཾ་བྷོ་ག་སངས་རྒྱས་ཀྱི་
བསྟན་པ་དང་། ཀླུ་ལ་སྦྱར་བའི་དུས་སུ་རིན་པོ་ཆེའི་ལོངས་སྤྱོད་ལ་འཇུག སརྱ་དྷརྨ་ཀླུ་
སྒྲུབ་ལ་སྦྱར་དུས་དམ་པའི་ཆོས་དང༌། ཀླུ་ལ་སྦྱར་དུས་བསོད་ནམས་དམ་པ་ལ་འཇུག
འཇིག་རྟེན་གྱི་ཕུན་ཚོགས་འབྱུང་གནས་ཀླུ་སྒྲུབ་ལ་སྦྱར་དུས་རྒྱལ་བའི་བསྟན་པ་དང་། ཀླུ་
ལ་སྦྱར་དུས་རིན་པོ་ཆེ་དང་སྨན་དང་ནགས་ཚལ་སོགས་ལ་འཇུག་གོ །）
༢ ཐ་དད་ཚིག་འདྲའི་སྦྱར་བ། སྲིད་གསུམ་ཁྱོན་འདིར་ཁྱབ་འཇུག་
པའི། ། ལས་སྣ་ཚོགས་གཟུགས་རྣམ་མང་གི། ། སྒྱུ་མས་བསླུས་པའི་ཡིད་ཅན་
རྣམས། ། གཞན་དུ་འདའ་བ་མེད་པར་གནས། ། (འདིར་འགྲོ་བ་སྤྱི་དང་ཁྱབ་
འཇུག་ལ་སྦྱར་བ་སྟེ། དང་པོ་ལྟར་ན་སྲིད་པ་གསུམ་གྱི་ཁམས་འདི་ན་ཁྱབ་པར་འཇུག་
པའི་ལས་སྣ་ཚོགས་ པ་དང་། གཟུགས་ཅན་རྣམ་པ་མང་པོའི་སྒྱུ་མས་བསླུས་ཏེ་དེ་ལ་
ཆགས་པའི་ཡིད་ཅན་རྣམས། རང་གི་ལས་དང་གཟུགས་ཀྱི་ཚུལ་དེ་ལས་གཞན་དུ་འདའ་
བ་མེད་པར་གནས་སོ། ། ཞེས་པ་དང་། གཉིས་པར་ལྟར་ན། སྲིད་པ་གསུམ་ཀྱི་ཁྱོན་
འདི་ན་ལྷ་ཁྱབ་འཇུག་གི་འཇུག་པའི་བྱེད་ལས་སྣ་ཚོགས་གཟུགས་ཅན་དུ་བཟུང་ནས་གཡོ་
སྒྱུའི་རྣམ་པ་མང་པོའི་སྒྱུ་མས་བསླུས་ནས་ཡིད་ཅན་རྣམས་ཁྱབ་འཇུག་གི་མངའ་འོག་ལས་
གཞན་དུ་འདའ་བ་མེད་པར་གནས་སོ། ། ཞེས་པའོ། །
༣ བྱ་བ་ཐ་དད་མིན་པའི་སྦྱར་བ། མཚོ་སྐྱེས་དཀར་མཛེས་དམར་བ་
ཡི། ། དོག་པས་བཀབ་པའི་འཛུམ་གཤེར་གྱིས། ། སིམ་པ་སྟེར་བྱེད་ཟླ་ཤེལ་



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 517
དང་། ། ཚངས་སྲས་མས་ཀྱང་གཞན་ཡིད་འཕྲོགས། །(ཟླ་བ་ཆུ་མཚོ་བསྲུབས་
པ་ལས་བྱུང་ཞིང་དཀར་ལ་མཛེས་པར་འཆར་བའི་དམར་བས་འཁྱུད་པ་དང་། ཚངས་
སྲས་མ་ལྷོ་ཕྱོགས་ཀྱི་རོལ་མཚོར་སྐྱེས་ཤིང་རབ་ཏུ་དཀར་ཞིང་མཛེས་པའི་ཞལ་རས་ལ་མཆུ་
སྒྲོས་དམར་བའི་དོག་པས་བཀབ་པ་དང་སྦྱར་བའོ། །）
༤ བྱ་བ་མི་འགལ་བའི་སྦྱར་བ། རྩུབ་མིན་ཡིད་འོང་ཉམས་འགྱུར་
གྱིས། ། རེག་པས་དགའ་བདེའི་དཔལ་སྦྱིན་པ། ། དབྱངས་ཅན་གསུང་ནི་
ཐོསབྱ་སྟེ། ། རི་དྭགས་མིག་ཅན་འཁྱུད་བྱར་འོས། ། (དབྱངས་ཅན་མའི་
གསུང་རྣ་བར་རྩུབ་པ་མིན་ཅིང་ཡིད་དུ་འོང་བའི་ཚིག་གི་རོ་ཉམས་ཕུན་སུམ་ཚོགས་པའི་
དཔལ་གྱིས་རེག་ པས་ གནས་སྐབས་ མངོན་མཐོའི་དགའ་བ་དང་། མཐར་ ཐུག་ངེས་
ལེགས་ཀྱི་བདེ་བ་དམ་ པའི་དཔལ་སྦྱིན་པ་དང་། མཛེས་མའི་ལུས་རྩུབ་པ་མིན་ཅིང་།
ཡིད་དུ་འོང་བའི་འཇོ་སྒེག་གི་རོ་ཉམས་ཕུན་སུམ་ཚོགས་པའི་དཔལ་གྱིས་རེག་པས་རྩེ་
དགའི་བདེ་བ་དང་འཁྲིག་པའི་དཔལ་སྦྱིན་པ་དང་སྦྱར་བའོ། །）
༥ བྱ་བ་འགལ་བའི་སྦྱར་བ། ཡུལ་ལ་སྦྱར་བས་ཁེངས་པའི་བློ། །
བཏང་ནས་ལུས་ལས་སྐྱེས་གཡོ་བས། ། ཡིད་སྲུབས་ འཇུག་པ་རྒྱུན་ཆད་
ནས། ། མི་ཕྱེད་དད་གསུམ་གདུང་བ་འཕེལ། ། (ཡུལ་བུད་མེད་ལ་སྦྱར་བས་དེ་
ལ་མི་མོས་པའི་ཁེངས་པ་བཏང་ནས་ལུས་སྐྱེས་ཏེ་འདོད་ཆགས་གཡོ་བ་དང་། ཡུལ་མཆོག་
ལ་བློ་སྦྱར་བས་དེ་ལ་མ་གུས་པའི་ཁེངས་པ་བཏང་ནས་ལུས་སྐྱེས་ཏེ་བ་སྤུ་ལྡང་བ་གཉིས་
སྦྱར་བའོ། །）
༦ ངེས་པ་ཅན་གྱི་སྦྱར་བ། ། ཚངས་སྲས་ལ་ནི་པདྨ་ཅན། །(ཁྱབ་
འཇུག་གི་ཆུང་མ་དཔལ་མོ།) ཚེམས་དཀར་ཕྲེང་བ་གཉིས་སྐྱེས་ཏེ། །(བྲམ་ཟེ་དང་
འདབ་ཆགས་སོགས།) མཁྲེགས་ཤིང་ཡིད་འོང་ནུ་འབུར་ཟུང་། ། བ་ཡོ་དྷ་ར་ཉིད་
ཀྱང་ངོ༌། །(བ་ཡོ་ཆུ་དང་དྷ་ར་འཛིན་པ་ལ་འཇུག་པའི་ཕྱིར་ཆུ་འཛིན་ཏེ་སྤྲིན་ཡིན་
ནོ། །）
འདི་ཡང་། (སྦྱར་ གཞི་ རྒྱལ་ པོ་ སྡེ་ བཞི།) ལུགས་ ཀྱི་ ཆོས་ དང༌ དྷརྨ་



518
ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དང་། །(བསོད་ནམས་དང་ཀུན་སྤྱོད་གཤིན་རྗེ་སོགས། )ལོངས་སྤྱོད་ལྡན་པ་བྷོ་
གི་སྟེ། ། (ཐ་སྙད་ ཅན་དང་སྦྲུལ་གྱི་གདེངས་ཀ་སོགས། ། འདོད་པ་ཉིད་ནི་ཀ་
མཿ དང་། ། (ཡིད་སྐྱེས་ཏེ་འདོད་ལྷ་ སོགས།） ཐར་པ་ཨ་མྲྀ་ཏཾ་ཡང་ངོ་། །
(བདུད་རྩི་དང་མར་སོགས་མང་པོ་ལ་འཇུག་གོ）
༧ ངེས་པ་འགོག་པའི་སྦྱར་བ། ཁྱོད་བསྟན་ཞུགས་ལ་ལུས་སྐྱེས་(བ་སྤུ་
དང་འདོད་ཆགས་སོགས) ཀྱིས། ། འཁྱུད་པས་དད་གདུང་རྒྱས་རྣམས་ཏེ། །
(དད་གདུང་ཁོ་ན)། ། འོན་ཀྱང་བསེར་བུའི་རེག་བྱ་ཡིས། ། ཉམས་པར་བྱས་པ་
རྣམས་ལའང་མཐོང་། །
འདི་ཡང་། (རྒྱལ་པོ) གང་གི་བསྲུངས་ལ་འཁྱོག་པོ་ནི། །(གཞུ་དང་སྐྱེ་
བོ་ངན་པ་གཡོ་སྒྱུ་ཅན་སོགས་ལ་འཇུག་གོ།) མདའ་སྟན་(གཞུ་འཛིན་པའི་དམག་དཔུང་
སོགས།)འཛིན་པ་རྣམས་ལའོ། ། འོན་ཀྱང་ཆགས་པས་བསྐུལ་བ་ཡི། ། མཛེས་
མའི་ཟུར་མིག་འདི་དག་ཀྱང་། །
འགལ་མིན་གྱི་སྦྱར་བ། མཆོག་གནས་(ཐུབ་པ་དང་ཚངས་པ)སྐྱེ་
རྒྱའི་རྩ་ལག་སྟེ། ། ཀུན་མཁྱེན་(དབང་ཕྱུག)ཡིད་སྲུབས་མཐར་བྱེད་ཅིང་། །
སྣ་ཚོགས་(ཁྱབ་འཇུག)གཟུགས་ཀྱི་ཁྱབ་འཇུག་དང་། ། མཆོད་འོས་འཇིག་རྟེན་
མིག་(ཉི་མ)ཀྱང་དེ། །
༩ འགལ་བའི་སྦྱར་བ། འཆི་མེད་(ཐུབ་པ་དང་ལྷ་སྤྱི) ཉིད་ཀྱང་སྲིད་
ལས་འདས། ། དཔལ་གྱི་བདག་(ཁྱབ་འཇུག)སྟེ་བསླུ་བ་སྤངས། ། རྟག་ཏུ་ཞི་
བ(དབང་ཕྱུག)འང་རྡུལ།(འདོད་ཆགས)མུན(གཏི་མུག)དང་། ། སྙིང་སྟོབས(ཞེ་
སྡང་)ཕ་རོལ་སོན་ལ་བསྔགས། །
ཉེར་ལྔ་པ་ཁྱད་པར་བརྗོད་པའི་རྒྱུན་གྱི་མཚན་ཉིད་ནི། ཚིག་སྦྱོར་གང་
ཞིག་དངོས་པོ་གཞན་དང་ཐུན་མོང་མ་ཡིན་པར་བརྗོད་པར་འདོད་པས་ཡོན་



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 519
ཏན་ལ་སོགས་པའི་རྒྱུ་ཆེད་དུ་མ་ཚང་ཡང་འབྲས་བུ་འབྱུང་བར་སྟོན་པའི་ངག་
སྟེ། དབྱེ་ན་ལྔ་ལས།
༡ ཡོན་ཏན་མ་ཚང་བའི་ཁྱད་པར་བརྗོད་པ། རྣམ་འདྲེན་གང་གི་
བྱམས་པའི་གོ། ། སྲ་ཞིང་ལྕི་དང་མཁྲེགས་པའང་མིན། ། དེ་ལྟ་ནའང་ཡིད་
སྲུབས་དཔུང་། ། མཐའ་ཀླས་མཚོན་ཀུན་ཕབ་པར་གྱུར། །
༢ རིགས་མ་ཚང་བའི་ཁྱད་པར་བརྗོད་པ། མཁས་ཁྱོད་སུམ་རྩེན་
གྲོང་ཁྱེར་དང་། ། འཕགས་པའི་ཡུལ་དུ་བྱུང་བའང་མིན། ། འོན་ཀྱང་ལེགས་
པར་སྦྱར་བའི་གཞུང་། ། སྨྲ་དབང་བྱེ་བའི་ཁེངས་པ་བསྙིལ། །
༣ བྱ་བ་མ་ཚང་བའི་ཁྱད་པར་བརྗོད་པ། ཡིད་འོང་མིག་ཟུར་གཡོས་
པམེད། ། འདོད་པའི་གཏམ་གྱིས་བསླུ་བ་སྤངས། ། ཟང་ཟིང་གཡབ་མོས་
བོས་མིན་པར། ། གྲངས་མེད་དཔྱོད་ལྡན་མཛའ་བོ་བཀུག ། །
༤ རྫས་མ་ཚང་བའི་ཁྱད་པར་བརྗོད་པ། རྣམ་བཞིའི་གཡུལ་གྱི་སྦྱོར་
བ་དང་། ། གྲུབ་པའི་སྔགས་རིག་འཛིན་མིན་ཀྱང་། ། དྲི་མེད་སྤོབས་པའི་
མཐུ་ཁོ་ནས། ། ཕས་རྒོལ་ཕྱོགས་ལས་རྣམ་པར་རྒྱལ། །
༥ རྒྱུ་མ་ཚང་བའི་ཁྱད་པར་བརྗོད་པ། གྲོགས་མེད་ཉམ་ངའི་བས་
མཐའ་རུ། ། སྟོབས་འབྱོར་གྲགས་པའི་ཕུན་ཚོགས་དབེན། ། དེ་ལྟར་ན་ཡང་
བསྔགས་འོས་ཅན། ། མགོན་ཁྱོད་སྲིད་ཞིའི་བླ་ན་བརྗིད། ། །
ཉེར་དྲུག་པ་མཚུངས་སྦྱོར་གྱི་རྒྱུན་གྱི་མཚན་ཉིད་ནི། ཚིག་སྦྱོར་གང་
ཞིག་བརྗོད་པར་འདོད་པའི་ཡོན་ཏན་ཁྱད་པར་འཕགས་པའམ། འཕགས་པ་
མིན་པ་གཞན་ཞིག་ཡུལ་དེ་དང་དོན་མི་མཚུངས་ཀྱང་མཚུངས་པར་བྱས་ནས་
བསྟོད་སྨད་ཀྱི་དོན་དུ་སྦྱར་བའི་ངག་སྟེ། དབྱེ་ན་གཉིས་ལས།
༡ བསྟོད་ པའི་ མཚུངས་སྦྱོར། ཁ་སྦྱོར་བདུན་ ལྡན་ གསང་བའི་



520
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
བདག ། མདའ་བསྣུན་ཞབས་དང་མགོན་ཁྱོད་ཀྱང་། ། སྔགས་གཞུང་རྒྱ་
མཚོའི་སྟོན་པ་ཞེས། ། གྲགས་པ་རི་བོའི་ཁོངས་སུ་མཐོ། །
འདི་ཡང་། གྲུ་འཛིན་ཞིང་ན་མིག་མི་འཛུམ། ། དཔལ་ལྡན་ས་སྐྱར་
བརྩེ་བ་ཆེ། ། དེང་དུས་བདག་གི་འདྲེན་པ་རྣམས། ། འགྲོ་ཀུན་སྒྲོལ་བའི་རྣམ་
ཐར་འཛིན། ། །
༢ སྨད་ པའི་ མཚུངས་ སྦྱོར། སྙིགས་ དུས་ ལུས་ ཅན་ འཚོ་ བའི་
རྒྱུན། ། ཡལ་གའི་རི་དྭགས་ ཟློས་པའི་གར། ། གློག་གི་ ཐག་པ་ གཡོ་བ་
ཡང་། ། སྐད་གཅིག་གཉིས་པར་མཐོང་མི་འགྱུར། །
ཉེར་བདུན་པ་འགལ་བའི་རྒྱན་གྱི་མཚན་ཉིད་ནི། ཚིག་སྦྱོར་གང་ཞིག་
ཁྱད་པར་རམ་འགལ་ཟླ་སྒྲུབ་པའི་སླད་དུ་འཇིག་རྟེན་ན་གྲགས་པ་བརྟན་པའི་
དངོས་པོ་ཤིན་ཏུ་ཐ་དད་པ་དག་ལྷན་ཅིག་ཏུ་འགྲོགས་པར་སྟོན་པའི་ངག་སྟེ།
དབྱེ་ན་དྲུག་ལས། །
༡ གཞི་ཐ་དད་བྱ་བ་འགལ་བ། སྐལ་བཟང་རྣམས་ཀྱིས་མགོན་ཁྱོད་
ཞབས། ། དྲན་པས་ཀུན་དགའི་ཚོར་བ་བརྟས། ། མེ་ཏོག་མདའ་ཅན་དཔུང་
ཚོགས་ནི། ། ཡིད་འོང་འདོད་དང་བྲལ་བས་ཉམས། །
༢ གཞི་གཅིག་ཡོན་ཏན་འགལ་བ། ། གང་གསུང་མཉན་འོས་ལེགས་
བཤད་མཐུས། ། གཟུར་གནས་སྣང་བ་མཆོག་ཏུ་རྒྱས། ། ལུང་རིག་གིས་ཀྱང་
ཕས་རྒོལ་ཚོགས། ། མུན་པའི་མལ་དུ་ལྷུང་བར་གྱུར། །
༣ རྫས་འགལ་བ། རང་དོན་ཕྲ་ཞིང་གཞན་ཕྱིར་ཡངས། ། རྣམ་
དཔྱོད་རིང་ལ་འཁྲུལ་པ་ཐུང་། ། མཐོ་ཡང་དམན་པར་རྗེས་འཇུག་པའི། །
འཕགས་པས་ལུས་ཅན་སུ་མ་བཟུང་། །
༤ རྫས་ དང་ ལས་ འགལ་བ། རབ་ བསིལ་ ཚུལ་ ཁྲིམས་ སྙིང་རྗེ་



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 521
དང་། ། རྟག་ཏུ་བྱམས་བརྩེའི་རོས་བརླན་པས། ། ནག་པོའི་རྩ་ལག་སྡེར་
བཅས་ཀུན། ། གདུང་ནུས་མིན་ནམ་པད་དཀར་འཆང་། །
༥ གཞི་གཅིག་བྱ་བ་འགལ་བ། སྨྲ་མཁས་གང་གི་ཚར་གཅོད་ཀྱི། །
རིག་པས་ཕམ་པར་བྱས་མིན་ཀྱང་། ། སྤོབས་པའི་མཐུ་དམན་ ཕས་རྒོལ་
ཚོགས། ། འདར་ཞིང་ཞུམ་པས་དུད་ལ་ཕྱོགས། །
༦ སྦྱར་བའི་འགལ་བ། དཔལ་ལྡན་རལ་པ་འཛིན་ཁྱོད་ཀྱིས། །
འདོད་ཆགས་ཟམ་པ་ཡོངས་བཅོམ་ཡང་། ། རྒྱལ་མར་ཤིན་ཏུ་རྗེས་ཆགས་
པས། ། འཁྱུད་སླད་གཅིག་ཏུ་ཡིད་བརྟན་ཅི། ། (འདི་སྤྱན་རས་གཟིགས་དང་
དབང་ཕྱུག་ཆེན་པོ་གཉིས་སྦྱར་བ་སྟེ། དེ་ཡང་དཔལ་ལྡན་རལ་པ་འཛིན་ཞེས། སྤྱན་རས་
གཟིགས་དང་དབང་ཕྱུག་གཉིས་ཀ་ལ་འཇུག་པས་སྦྱར་གཞི་དང་། ཚིག་ལྷག་མ་སྤྱན་རས་
གཟིགས་ཀྱི་སྐབས། ཁྱོད་ཀྱི་འདོད་ཆགས་ཀྱི་ཟམ་པ་ཐམས་ཅད་ཡོངས་སུ་བཅོམ་པའི་
ཆགས་བྲལ་གྱི་གོ་འཕང་བརྙེས་ཀྱང་། རྒྱལ་མ་སྟེ་རྗེ་བཙུན་མ་ལ་ཤིན་ཏུ་རྗེས་སུ་ཆགས་པ་
ཆེན་པོས་བདེ་བ་མཆོག་གི་རོས་དུས་རྟག་ཏུ་འཁྱུད་སླད་གཅིག་ཏུ་ཆགས་པ་བྲལ་གྱི་གོ་
འཕང་ཐོབ་ཅེས་ཡིད་བརྟན་དུ་འཆའ་བ་ནུས་སམ་ཅི་ཞེས་པ་དང་། དབང་ཕྱུག་ལ་ཁྱོད་
ཀྱི་འདོད་ཆགས་ཀྱི་ཟམ་པ་སྟེ་བདུད་ཀྱི་སྡེ་ཐམས་ཅད་ཡོངས་སུ་བཅོམ་ཡང་ད་དུང་རྒྱལ་མ་
སྟེ་ལྷ་མོ་ཨུ་མ་ལ་ཤིན་ཏུ་ཆགས་པ་ཆེན་པོས་ཉེ་བར་འཁྱུད་པའི་ཕྱིར་མཐའ་གཅིག་ཏུ་
འདོད་པའི་བདག་ཉིད་ཐམས་ཅད་བཅོམ་མོ་ཞེས་ཡིད་བརྟན་འཆའ་བ་ནུས་སམ་ཞེས་པ་
སྟེ། འདོད་ཆགས་བཅོམ་པ་དང་ཤིན་ཏུ་འདོད་ཆགས་སྤྱོད་པ་འགལ་ལོ།)
ཉེར་བརྒྱད་པ་སྐབས་མིན་གྱི་བསྟོད་པའི་རྒྱན་ནི། ཚིག་སྦྱོར་གང་ཞིག་
བརྗོད་པར་བྱ་བའི་དངོས་པོ་དེ་ཉིད་ངོ་བོའི་སྒོ་ནས་བསྔགས་འོས་ཀྱི་སྐབས་སུ་
མ་བབས་ཀྱང་། རང་གི་འདོད་པ་དང་རྗེས་སུ་མཐུན་པར་སྟོན་པའི་ངག་སྟེ། །
དཔེར་ན། བསགས་བསྲུངས་སྤེལ་དང་འདུ་འཛིའི་སྐྱོན། ། བཏང་
ནས་ཕྱོགས་རྣམས་ ཐམས་ཅད་དུ། ། ཐོགས་མེད་བགྲོད་པའི་སྐལ་བཟང་
གིས། ། འདབ་ཆགས་ཚོགས་འདི་བདེ་བར་སྤྱོད། །



522
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འདི་ཡང་། རབ་དྭངས་བི་ཌུར་རྒྱུད་མང་གང་། ། ཡིད་འོང་སྙན་
འགྱུར་སྒྲོག་བཞིན་དུ། ། མཚོ་བྱུང་ཕྱག་གི་འཇོ་སྒེག་ལ། ། བརྟེན་འདི་བསོད་
ནམས་ཨེ་མ་ཡངས། །
ཉེར་དགུ་པ་ཟོལ་བསྟོད་ཀྱི་རྒྱན་གྱི་མཚན་ཉིད་ནི། ཚིག་སྦྱོར་གང་ཞིག་
རྣམ་པ་སྨད་པའི་ཟོལ་གྱིས་དོན་དུ་བསྟོད་བསྔགས་ཀྱི་ཁྱད་པར་ཕུལ་དུ་བྱུང་བ་
ཐོབ་པར་བྱེད་པའི་ངག་སྟེ། དབྱེ་ན་གསུམ་ལས།
༡ མཐུ་ཕུན་ཚོགས་ཀྱི་ཟོལ་བསྟོད། ཆོས་ཀྱི་གྲགས་པ་གཅིག་པུས་
ཀྱང་། ། མཐའ་ཀླས་མུར་འདུག་ཕྱོགས་ལས་རྒྱལ། མཁས་ཁྱོད་དཔུང་དང་
བཅས་པ་ཡིས། ། ཕྱིར་རྒོལ་བཅོམ་འདིར་ཁེངས་མི་འཚལ། །
༢ དཔའ་བ་ཕུན་ཚོགས་ཀྱི་ཟོལ་བསྟོད། གངས་ཅན་ལྷ་གཅིག་སྲོང་
བཙན་རྗེས། ། མཐའ་བཞིའི་དྲེགས་ལྡན་བྱེ་སྙེད་བཅིངས། ། འཕགས་
གཟུགས་མཆོག་གཞན་བསྒྱུར་བ་ཡི། ། རྒྱལ་སྲས་ཁྱོད་ཀྱིས་རིགས་སམ་ཅི། །
༣ སྦྱར་ བའི་ ཟོལ་ བསྟོད། ཁྱོད་ ཀྱི་ དཔུང་ པས་ བསྲུངས་ པའི་
ཡུལ། ། མཐའ་ཡས་རང་གཟུགས་དག་ལ་ཆགས། ། ཅི་སླད་རྒྱལ་སྲིད་ཀྱིས་
འབྱོར་པའི། ། རྨད་བྱུང་ཁེངས་པ་འཛིན་འོས་སམ། ། (འདིར་ཆོས་རྒྱལ་སྲོང་
བཙན་སྒམ་པོའི་རྒྱལ་སྲིད་དང་སྦྱར་བ་མ་གཏོགས་བཤད་ཚུལ་འོག་མ་དང་མཐུན་པའི་
ཕྱིར་རིག་པའི་འཕྲུལ་ཤེས་པར་བྱའོ། །）
འདི་ཡང་། ཁྱོད་ཀྱི་གདུལ་བར་བྱ་བའི་ཡུལ། ། མཐའ་ཡས་རང་
གཟུགས་དག་ལ་ཆགས། ། ཅི་སླད་གཞན་ཕན་ཕྲིན་ལས་ཁུར། ། རྨད་བྱུང་
ཁེངས་པ་འཛིན་འོས་སམ། ། (རྣམ་འདྲེན་ཁྱོད་ཀྱི་གདུལ་བར་བྱ་བའི་ཡུལ་ནི། །
མཐའ་ཡས་ཏེ་ཀླུའི་རྒྱལ་པོ་ལྷག་མ་ཅན་གྱི་རང་གཟུགས་ཕྲག་པ་དག་ལ་ཆགས་ན་ཀླུ་དེ་ནི་
བླུན་ཅིང་ཆེས་རྨུགས་པའི་ཕྱིར་དང་། ཡང་ན་མཐའ་ཡས་ནི་ཁྱབ་འཇུག་སྟེ། དེའི་རང་
གཟུགས་རུ་སྦལ་གྱི་འཇུག་པ་ལ་ཆགས་པས་ན་ཁྱབ་འཇུག་དེ་ནི་ཆེས་གཡོ་སྒྱུའི་བསླུ་བ་ཅན་



རྒྱུན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 523
ཡིན་པའི་ཕྱིར་ན། ཅི་སླད་ཁྱོད་ཀྱིས་གཞན་ཕན་ཕྲིན་ལས་ཉིད་རྨད་དུ་བྱུང་བ་ཐོབ་སྙམ་
པའི་ཁེངས་པ་འཛིན་འོས་སམ་ཞེས་སྨད་པའི་ཟོལ་གྱིས། དོན་དུ་ཀླུའི་རྒྱལ་པོ་ལྷག་མ་ཅན་
གྱི་ཕྲག་པས་བཏེགས་པའམ། ཁྱབ་འཇུག་གི་བཟུང་བའི་ས་ཆེན་པོ་འདི་ཐམས་ཅད་ཁྱོད་
ཀྱི་གདུལ་བྱས་ཁྱབ་བོ་ཞེས་ཕྲིན་ལས་ཤིན་ཏུ་རྒྱ་ཆེ་བར་སྟོན་པའོ། ཡང་མཐའ་ཡས་ཞེས་
པ་ས་གཞི་ལའང་འཇུག་པས། དེའི་རང་གཟུགས་གླིང་བཞི་དག་ལ་ཆགས་པའི་ཞེས་ཀྱང་
སྦྱར་རུང་ངོ༌། །）
སུམ་ཅུ་པ་ངེས་བསྟན་གྱི་རྒྱན་གྱི་མཚན་ཉིད་ནི། ཚིག་སྦྱོར་གང་ཞིག་
སྟོན་བྱེད་དཔེའི་འཇུག་པ་འཇིག་རྟེན་ན་ཡོངས་སུ་གྲགས་པས། བསྟན་བྱ་དམ་
པ་དང་དམ་པ་མ་ཡིན་པའི་དངོས་པོ་ཞིག་གསལ་བར་སྟོན་པའི་ངག་སྟེ། དབྱེ་
ན་གཉིས་ལས། །
༡ མཆོག་གི་ ངེས་ བསྟན། འཇིག་ རྟེན་ མགོན་ ཁྱོད་ སྤྱན་ རས་
ཟུང་། ། གཞར་ཡང་མི་འཛུམ་གཟིགས་པ་འདིས། ། དུས་གསུམ་ཀུན་ཏུ་
སེམས་ཅན་ཁམས། ། མཐའ་ཀླས་རྗེས་འཛིན་སྟོན་ཕྱིར་རོ། །
འདི་ཡང་། དབྱར་སྐྱེས་སྤྲིན་གྱི་རྔ་གསང་གིས། ། མདོངས་མཐའི་
སྙིང་ལ་དཔལ་སྟེར་བྱེད། ། སྨྲ་མཁས་གང་གི་ལེགས་བཤད་ཀྱིས། ། དཔྱོད་
ལྡན་ཚོགས་རྣམས་དགའ་བར་སྟོན། །
༢ མཆོག་མིན་ངེས་བསྟན། ཐུན་གསུམ་མཐུ་ཡིས་དཀར་པོའི་ཕྱོགས།
འགྲིབ་པའི་གནས་སྐབས་བརྩོན་པར་གྱུར། ། སྨད་འོས་ལས་ལ་རྗེས་སྤྱད་
རྣམས། ། ཕན་བདེའི་སྣང་བ་ནུབ་པར་མཚོན། །
སོ་གཅིག་པ་ལྷན་གཅིག་བརྗོད་པའི་རྒྱན་གྱི་མཚན་ཉིད་ནི། ཚིག་སྦྱོར་
གང་ཞིག་ཁྱད་གཞིའི་དངོས་པོ་ཇི་ལྟར་རིགས་པ་དག་དང་ཡོན་ཏན་ལ་སོགས་
པའི་ཁྱད་པར་གྱི་ཆོས་མཉམ་དུ་བརྗོད་པའི་ངག་སྟེ། ། དབྱེ་ན་གསུམ་ལས།
༡ ཡོན་ཏན་ལྷན་ཅིག་བརྗོད་པ། མགོན་ཁྱོད་ཕྲིན་ལས་འཇུག་པ་



-
524 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
དང་། ། ལྷན་ཅིག་གདུལ་བྱའི་ཕ་མཐའ་རིང་། ། དེ་དག་རྣམས་ཀྱི་ལེགས་
སྤྱད་དང་། ། མཉམ་དང་གང་གི་གྲགས་པ་དཀར། །
༢ བྱ་བ་ལྷན་ཅིག་བརྗོད་པ། ཁྱོད་ཀྱི་ལེགས་གསུང་དགའ་སྟོན་
དང་། ། ལྷན་ཅིག་གཟུར་གནས་སྤོབས་པ་རྒྱས། ། དེ་དག་རྨོངས་པ་དང་
མཉམ་དུ། ། ཕུན་སུམ་ཚོགས་མིན་ནུབ་པར་གྱུར། །
༣ བྱ་བ་གཅིག་པའི་ལྷན་ཅིག་བརྗོད་པ། མང་དུ་ཐོས་པའི་སྐལ་
བཟང་དང་། ། དེ་དོན་བསམ་པའི་བློ་མིག་དང་། ། ཚུལ་བཞིན་ཡང་དག་
འཇོག་པ་སྟེ། ། གསུམ་པོ་འདི་ནི་མཉམ་དུ་དར། །
སོ་གཉིས་པ་ཡོངས་བརྗེས་ཀྱི་རྒྱན་གྱི་མཚན་ཉིད་ནི། ཚིག་སྦྱོར་གང་
ཞིག་དོན་རྣམས་ཕན་ཚུན་བསྣོལ་བའི་ཚུལ་གྱིས་བརྗོད་པའི་ངག་སྟེ།
དཔེར་ན། ཕས་རྒོལ་ཚོགས་ལ་གདུང་བའི་རྒྱུན། ། སྟེར་བྱེད་ཁྱོད་ཀྱི་
ལུང་རིག་གིས། ། དེ་དག་སྤོབས་པའི་གན་མཛོད་ནི། ། ངལ་བས་བསྒྲུབས་
ཀུན་ཅིག་ཅར་འཕྲོག ། །
སོ་གསུམ་པ་ཤིས་བརྗོད་ཀྱི་རྒྱན་གྱི་མཚན་ཉིད་ནི། ཚིག་སྦྱོར་གང་ཞིག་
ཡིད་ལ་མངོན་པར་འདོད་པའི་དངོས་པོ་ལ་སྨོན་པར་བྱེད་པའི་ངག་སྟེ།
དཔེར་ན། གློ་བུར་རྟོག་པའི་མཚན་མ་ཀུན། ། ཤིན་ཏུ་ཞི་བ་དམ་པའི་
དངོས། ། རྣམ་ཀུན་མཆོག་ལྡན་ཡེ་ཤེས་ཀྱིས། ། ཁྱོད་ལ་རྟག་ཏུ་སྲུང་གྱུར་
ཅིག ། །
|
སོ་བཞི་པ་རབ་སྤེལ་གྱི་རྒྱན་གྱི་མཚན་ཉིད་ནི། ཚིག་སྦྱོར་གང་ཞིག་ཐ་
དད་པའི་རྒྱན་གཉིས་སམ་མང་པོ་རྣམས་བསྲེས་པ་སྦྱོར་བ་གཅིག་ལ་གནས་པའི་
ངག་སྟེ། དབྱེ་ན་གཉིས་ལས།
༡ སྟོབས་མཚུངས་རབ་སྤེལ། བརྟན་པའི་འཁོར་ལོའི་མཚན་དཔེའི་



རྒྱུན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 525
གཟིས། ། ཉིན་མོའི་མཛེས་པ་(དཔེ)ཟུམ་པར་བྱེད། ། རྨད་བྱུང་སྣང་བའི་
དཔལ་སྦྱིན་ལ། ། ཀུན་དགའ་སྟེར་བ་སོམ་ཉི་ཅི། །(དོན་གཞན་བཀོད་པ་དང་།
ཤུགས་ལས་སྦྱར་བ་ཡང་ངོ་།)
༢ སྒྲུབ་བྱེད་མཚུངས་པའི་རབ་སྤེལ། ཡིད་འོང་འཇོ་སྒེག་ལྡན་པ་
ཡི། ། ལང་ཚོ་དར་བའི་འཕགས་རྣམས་ཀྱི། ། (རིགས་ཀྱི་རང་བཞིན་བརྗོད་པ།)
སྙན་པའི་ཚིག་གི་སྦྲང་རྩི་ཡིས། །(མ་བསྡུས་གཟུགས་ཅན།) རྣ་བ་སྐལ་བཟང་
ཉིད་དུ་བྱེད། །(བྱ་བའི་རང་བཞིན་བརྗོད་པ་སྟེ་སློབ་དཔོན་རཏྣ་ཤྲཱིའི་འགྲེལ་པར་
དཔེར་བརྗོད་པ་དང་མཐུན་པར་བྱས་པའོ །།）
སོ་ལྔ་པ་དགོངས་པ་ཅན་གྱི་རྒྱན་གྱི་མཚན་ཉིད་ནི། ཚིག་སྦྱོར་གང་ཞིག་
སྙན་ངག་མཁན་རྣམས་ཀྱིས་ཇི་ལྟར་བསམ་པ་དང་རྗེས་སུ་མཐུན་པར་ཕུན་སུམ་
ཚོགས་པའི་ཉམས་དང་ལྡན་པར་སྦྱར་བ་ཁྱད་པར་བཞི་ལྡན་གྱི་ངག་སྟེ། དེ་ལྟ་
བུ་ནི་གཞུང་གི་རྒྱུན་ཆེན་པོ་ལ་ཡོད་པ་ཉིད་ཀྱི་ཕྱིར་དཔེར་བརྗོད་དུ་བསྙད་པའི་
བློ་ཀ་རེ་གཉིས་ཀྱིས་རྩ་བའི་དགོངས་དོན་བཤིག་པར་མི་བྱའོ། །
སྨྲས་པ། སྙན་པའི་མཛེས་པས་གཞར་ཡང་མ་སྨད་དོན་བཟང་འདོད་
པ་འཇོ་བའི་ཕྲེང་། ། འདིས་ཀྱང་མཁས་པའི་མགྲིན་པར་མཛེས་ཞེས་གཟུར་
གནས་ཚོགས་རྣམས་གཏམ་དུ་གླེང་། ། སྙིགས་སྤྱོད་དཔྱིད་ཀས་དྲངས་པའི་
འཁོར་འགྲོ་ཕྱོགས་ལྷུང་འབིགས་བྱེད་ཁམ་ཟས་ཅན། ། འགའ་ཞིག་ལེགས་
བཤད་ལྕིད་ཀྱིས་གདུངས་ཏེ་ལེགས་སོའི་གླུ་དབྱངས་སྒྲོག་མི་བྱེད། ། འོན་ཀྱང་
གཅིག་ཏུ་གཞན་ཕན་ལ། ཆགས་པའི་ཚིག་གི་མེ་ཏོག་གིས། ། དོན་མཐུན་རྣ་
བའི་རི་བོའི་ངོགས། ། འཁྱུད་པས་ཀུན་ཏུ་སྨན་གྱུར་ཅིག ། ཅེས་རྒྱུན་གྱི་
བསྟན་བཅོས་མེ་ལོང་གི་གཞུང་དང་མཐུན་པར་དཔེར་བརྗོད་དཎྜིའི་རྒྱུད་མང་
ལས། དོན་གྱི་རྒྱན་གྱི་ཡོངས་སུ་བཅད་པའི་སྐབས་ཏེ་གཉིས་པའོ། །



526 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
མཛེས་མཛེས་མཚན་དཔེའི་མཚར་སྡུག་རྫོགས་པ་ཨུཏྤལ་ཚལ་མིན་
བྱམས་པའི་བདུད་རྩིའི་བརླན་རབ་ཆགས། ། སྙན་སྙན་ལེགས་བཤད་དབྱངས་
སུ་འཇོ་འདི་ཁུ་བྱུག་ཉིད་མིན་སྐལ་བཟང་ཀུན་དགའི་ ཚོར་བ་སྦོམ། ། གསལ་
གསལ་གྲགས་པའི་སྤྲིངས་ཡིག་འགྲེམས་འདི་ཟླ་ཤེལ་མྱུ་གུ་གསར་པ་མ་ལགས་
བསྟན་འཛིན་ ཀུན་གྱི་རྒྱན་གྱུར་ཕྱིར། ། དྭངས་དྭངས་བློ་ཡིས་རྟག་ཏུ་མཆོད་
ན་ཚེ་འདི་ཙམ་མིན་བྱང་ཆུབ་བར་དུ་བཤེས་སུ་མཛོད། །
དེ་ལྟར་དོན་གྱི་རྒྱན་ཉིད་ལས། ། བརྩམས་པའི་མེ་ཏོག་གཏོར་བྱས་
ནས། ། སྒྲ་དང་གབ་ཚིག་དག་གི་ཡང་། ། དཔེར་བརྗོད་ཅུང་ཟད་སྤྲོ་ལ་
ཕྱོགས། །
ལེའུ་གསུམ་པ་བྱ་དཀའ་བ་ལ་སོགས་པ་རྣམ་པར་བཅད་པ་ལས་
བྱུང་བའི་རྒྱུན་གཉིས་པ་སྒྲ་རྒྱན་ལ་གསུམ་སྟེ། ཟུང་ལྡན་གྱི་རྣམ་པར་བཞག་པ།
བྱ་དཀའ་བའི་ཁྱད་པར་གཞན་བཤད་པ། དབྱངས་སོགས་ངེས་པའི་བྱ་དཀའ་
བ་བྱེ་བྲག་ཏུ་བཤད་པའོ། དང་པོ་ལའང་། རྐང་པ་དང་པོ་ན་ཡོད་པའི་ཟུང་
ལྡན། མཐའ་ཐོག་སྦྱར་བའི་ཟུང་ལྡན། ཀུན་ཏུ་ཟུང་ལྡན། བསྲེས་པའི་ཟུང་
ལྡན། བཟློག་པའི་ཟུང་ལྡན་ཏེ་དྲུག་གོ། ། དེ་ལ་དང་པོ་རྐང་པའི་ཐོག་མར་
ཡོད་པའི་ཟུང་ལྡན་ལའང་གསུམ་གྱི་དང་པོ་བར་མ་ཆོད་པའི་རྐང་པ་རེ་རེ་ཡོད་
པ། །
དང་པོ། སྙན་སྙན་ བི་ཀླུར་ཏམྦུ་ར། ། དལ་གྱི་བརྡུངས་པའི་འཇོ་
སྒེག་གིས། ། སྐལ་བཟང་ཚོགས་རྣམས་སྐྱོང་མཛད་པ། ། སྭ་ར་སྭ་སྟིས་དགེ་
ལེགས་སྩོལ། །
འདི་ཡང་། འཇིག་རྟེན་འཇིག་རྟེན་ འདས་པ་ཡི། ། ཕུན་ཚོགས་ནོར་
བུའི་ཅོད་པཎ་གྱིས། ། ལན་བརྒྱར་བཏུད་པའི་རྣམ་འདྲེན་རྗེའི། ། ཞབས་



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 527
རྡུལ་སྤྱི་བོའི་གཙུག་ཏུ་ལེན། །
གཉིས་པ། ལྷ་དང་དྲང་སྲོང་གྲུབ་པའི་དབུས། ། མཛེས་མཛེས་
མཚན་དཔེའི་རི་མོ་ཅན། ། ཡིད་འོང་ངང་པའི་བུ་མོ་ཡིས། ། བདག་བློའི་པད་
མཚོར་རྩེན་པར་མཛོད། ། །
འདི་ཡང་། ཚུལ་གནས་ཁྲིམས་ཀྱི་ཀི་ས་རས། ། མཛེས་པས་མཛེས་
པ་ གཞན་དག་ཀུན། ། འགོག་བྱེད་བྱམས་ བརྩེའི་རོས་བརླན་པའི། ། ཐེག་
ཆེན་སོ་ཐར་པདྨོ་དགོད། །
གསུམ་པ། གང་ཞིག་ཁྱོད་ཞལ་ལ་རེག་པས། ། རྣམ་འབྱེད་ཀུ་མུད་
དར་བབས་པའི། ། གསལ་གསལ་ གྲགས་དཀར་ཟླ་བ་ཡིས། ། འདི་ན་ཤིས་
པའི་སྣང་བ་སྩོལ། །
འདི་ཡང་། རྟག་ཏུ་མཐའ་ཀླས་འགྲོ་བ་ལ། ། ཀུན་དགའི་དགའ་སྟོན་
ཉེར་སྦྱིན་པའི། ། སྙིང་རྗེ་སྙིང་རྗེའི་དབང་ཕྱུག་དང་། ། མི་ཕྱེད་བྱང་ཆུབ་
སེམས་དཔའ་མཆོག །
བཞི་པ། མྱོས་པའི་དམར་བས་རེག་པ་ཡི། ། ཟུར་མིག་གཡོ་ལྡན་
མཆིལ་པ་ཡིས། ། བཏབ་པ་མིན་ཀྱང་ཕྱོགས་བྲལ་གྱི། ། མཁས་མཁས་དཔྱོད་
ལྡན་བརྟན་པར་འཕྲོག །
འདི་ཡང་། ཁྱད་པར་རྡོ་རྗེ་ཐེག་པ་ཡི། ། བསྟན་འཛིན་གྲུབ་རིགས་རྒྱ་
མཚོས་ཀྱང་། ། ཁྱོད་ཞབས་བསྙེན་ལ་རིང་བཞིན་དུ། ། བསྔགས་ པའི་
བསྔགས་ པས་ཡི་གེས་བརྗིད། །
དང་པོ་གཉིས། ལྷོད་ལྷོད་མགྲིན་པའི་སྤྲིན་དཀར་ལས། ། དིར་དིར་
ལེགས་ གསུང་ དབྱར་ གྱི་ རྔ། ། སྒྲོགས་ པས་ མོས་ ལྡན་ མདོངས་ མཐའི་
ཚོགས། ། མཁྱེན་པའི་རྩེ་དགས་བཟུང་དུ་གསོལ། །



528 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འདི་ཡང་། བློ་གྲོས་བློ་གྲོས་བདག་པོ་དང་། ། ཡོན་ཏན་ཡོན་ཏན་རྒྱ་
མཚོའི་དཔྱིད། ། མགོན་པོ་ཁྱོད་ཀྱིས་བྱང་ཆུབ་བར། ། བདག་སོགས་རྗེས་སུ་
བཟུང་མཛོད་ཀྱེ། །
དང་པོ་དང་གསུམ་པ། ཆིལ་ཆིལ་ནོར་བུའི་ཐག་པ་ཡིས། ། འཁྱུད་
པའི་ལྷོ་ཕྱོགས་རོལ་མཚོ་ཆེར། ། འཛུམ་འཛུམ་ཁྱོད་ཞལ་བཞད་པའི་ཚེ། །
ཚངས་པའང་ཆགས་བྲལ་མལ་ལས་བསླངས། །
དང་པོ་དང་བཞི་པ། དཀར་དཀར་འོ་མའི་ཆུ་གཏེར་གྱིས། ། ལན་
བརྒྱར་བཀྲུས་པའི་ཞབས་སེན་རྡུལ། ། གནག་ཅིང་སྣུམ་པའི་ཨུཏྤ་ལར། །
མཚར་མཚར་མིག་གི་བདུད་རྩིར་བཀོད། །
གཉིས་པ་དང་གསུམ་པ། སོར་མོ་འཁྲི་ཤིང་འདར་བ་ལ། ། ལིང་ལིང་
རྒྱུད་མང་སྦྲ་མ་རས། ། ཡང་ཡང་རྩེན་པའི་ལེགས་བཤད་གཏམ། ། སྲིད་རྩེའི་
བར་དུ་སོང་བར་གྱུར། །
གཉིས་པ་དང་བཞི་པ། དེ་ཚེ་འཆི་མེད་གྲུབ་པའི་ཚོགས། ། སིམ་སིམ་
རྣ་བའི་སྐལ་བཟང་དུ། ། མཐོང་ནས་གཞན་དུ་མི་གཡོ་བར། ། དུང་དུང་
སེམས་ཀྱིས་མཉན་ལ་ཕྱོགས། །
གསུམ་པ་དང་བཞི་པ། ཁྱད་པར་སྙིང་རྗེའི་བརླན་ཆགས་པའི། ། ཡེ་
ཤེས་གཟིགས་པའི་ཟླ་ཤེལ་ནི། ། ཁོར་ཁོར་ཕྱོགས་ཀྱི་བུ་མོའི་འགྲམ། ། རིག་
རིག་བློ་མིག་སྦྱིན་ལ་ཆས། །
རྐང་པ་གསུམ་རེར་ཡོད་པ། དང་པོ་གསུམ། འཇམ་འཇམ་ཀཱ་ཤིའི་
སྟོད་གཡོགས་ལ། ། མང་མང་རིན་ཆེན་གྱིས་ལྕིད་པའི། ། སིལ་སིལ་སྒྲ་ཡི་རོལ་
མོ་ཡིས། ། ཕྱོགས་ཀུན་རྒྱས་པར་འགེངས་པ་བཞིན། །
དང་པོ་དང་གཉིས་པ་བཞི་པར། འཚེར་འཚེར་དབང་པོའི་གཞུ་རིས་



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 529
དང༌། ། མཁས་མཁས་སྣ་ཚོགས་ལས་པ་ཡིས། ། བྲིས་པ་ཇི་བཞིན་དུ་ཀུ་
ལའི། ། ལྡེམ་ལྡེམ་སྨད་གཡོགས་གསར་པས་འཁྱུད། །
དང་པོ་དང་ཕྱི་མ་གཉིས། བསིལ་བསིལ་ག་བུར་རྐང་འཐུང་ལ། །
རེག་པ་མིན་ཡང་ཁྱོད་ཞབས་ལས། ། ཟབ་ཟབ་སྙན་ངག་བཅུད་མྱོང་བས། །
གྲུང་གྲུང་བློ་མཆོག་ལང་ཚོ་དར། །
ཕྱི་མ་གསུམ། དེ་སླད་མཁས་བརྒྱའི་མགྲིན་པའི་མཚོས། ། འགྲིག་
འགྲིག་ཚིག་རྒྱན་མེ་ཏོག་བཅས། ། གུས་གུས་བརྟུལ་ཞུགས་ལྷུར་ལེན་ནས། །
བཟང་བཟང་ཁྱོད་ཞབས་མཆོད་མིན་ནམ། །
རྐང་པ་བཞི་ཀ་ཡོད་པ། དུང་དུང་འཕགས་མ་རྗེས་དྲན་བདག །
དྭངས་དྭངས་རྣམ་དཔྱོད་མི་ལྡན་ཀྱང་། ། ཡང་ཡང་མཚོ་བྱུང་བསྔགས་པའི་
མཐུས། ། སྐྱེ་ནས་སྐྱེ་བར་རྗེས་བཟུང་ཤོག །
གཉིས་པ་བར་དུ་ཆོད་པ་ལ་རྐང་པ་གཉིས་རེར་ཡོད་པ་ལས། ། དང་པོ་
གཉིས། འཇམ་དབྱངས་ངུར་སྨྲིག་ཟློས་གར་ཅན། ། འཇམ་མགོན་བླ་མའི་
ཡོན་ཏན་གྱི། ། གྲགས་པའི་ཆུ་གཏེར་ཆེན་པོ་ལ། ། སྒྲ་རྒྱན་ཟླ་བའི་འཛུམ་
གྱིས་བྲན། ། །
དང་པོ་དང་གསུམ་པ། གང་ཞིག་གཟོད་ནས་དག་པ་ཡི། ། ཡེ་ཤེས་ཕ་
རོལ་ཕྱིན་བརྙེས་ཀྱང་། ། གང་དག་སྐལ་བས་ཕྱུག་རྣམས་དང་། ། རྗེས་མཐུན་
མཚན་དཔེའི་སྒྱུ་འཕྲུལ་སྟོན། །
དང་པོ་དང་བཞི་པ། ཁྱོད་ཞལ་པདྨོ་གཞོན་ནུ་ནས། ། རིག་པའི་
མཚར་སྡུག་གཡོ་བ་ཡིས། ། ཆེར་རློམ་ཁེངས་པ་བསྙིལ་མཛད་པ། ། ཁྱོད་ཚུལ་
སུ་ཞིག་བསྔགས་མི་སྤྲོ། །
བར་པ་གཉིས། ཐོག་མ་ཉིད་ནས་འཇུག་པའི་སྒོ། ། ཡི་གེའི་སྦྱོར་བ་ལ་
-
，



530_ དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འཆེལ་བས། ཡི་གེ་མིང་དང་ཚིག་རྣམས་ཀྱི། ། སྒྲ་དང་དོན་དུ་བཅས་པར་
རྟོགས། །
གཉིས་བཞི། སྲིད་པ་ཞི་བའི་རྣམ་འགྱུར་ནི། ། སྣ་ཚོགས་མ་འདྲེས་
བསྐྲུན་པ་ཡིས། ། མཛེས་པ་གཞན་དག་རིང་འགོགས་པས། ། སྣ་ཚོགས་ལས་
པའི་སྙེམས་པ་འཕྲོགས། །
ཕྱི་མ་གཉིས། མི་ན་གནས་དང་རྣམ་འགྱུར་ཚོགས། ། གསོ་བྱེད་ཡན་
ལག་བརྒྱད་པའི་ཆར། ། ཕན་དགོངས་སྤྲིན་གྱིས་བཟུང་བ་ལས། ། ཕན་
བདེའི་སྙེ་མ་གཡུར་ཟ་མཛད། །
རྐང་པ་གསུམ་རེ་ཡོད་པ་ལ། དང་པོ་གསུམ། བརྡ་སྤྲོད་གཞུང་མང་
རིན་ཆེན་གྲུས། ། བརྡ་སྤྲོད་རྒྱ་མཚོ་ཆེར་བརྒལ་བས། ། བརྡ་སྤྲོད་སྨྲ་བ་ཁྱོད་
གཅིག་ཅེས། ། རྣམ་ཐར་ཕྱོགས་ཀྱི་བུ་མོས་གླེང་། །
དང་པོ་དང་གསུམ་བཞི། ཚད་མར་གྱུར་པའི་གངྒཱ་ནི། ། ཤེས་བྱའི་
ལམ་གསུམ་ཀུན་ཁྱབ་པས། ། ཚད་མར་སྨྲ་བའི་བསིལ་བ་ཡིས། ། ཚད་མིན་
མན་ངག་མེ་ལྕེས་གཞིལ། །
ཕྱི་མ་གསུམ། ཁྱད་པར་རང་ཉིད་ཤེས་བྱའི་ཆོས། ། ཀུན་མཁྱེན་ཐེམ་
སྐས་ལ་འཛེགས་ཏེ། ། ཀུན་མཁྱེན་ལམ་སྲོལ་འཛིན་པ་ལ། ། ཀུན་མཁྱེན་རྒྱལ་
བ་གཉིས་པ་བཞིན། །
རྐང་པ་བཞི་ཀའི་ཐོག་མར་ཡོད་པ། ། ཚིག་རྒྱན་ཆུ་ཀླུང་ཀུན་བཏུང་
བའི། ། ཚིག་གཏེར་མགྲིན་པའི་རོལ་མཚོ་ནི། ། ཚིག་སྙན་རྦ་རླབས་སྟོང་གཡོ་
བས། ། ཚིག་གི་བདག་པོའི་མཛེས་པ་བཟུང་། ། །
རྐང་པ་བཞི་ཆ་གཉིས་སུ་ཡོད་པ་ལ། དང་པོ་གཉིས་མཚུངས་ཕྱི་མ་
གཉིས། ། འདོད་རྒྱལ་ཉིད་དམ་རྗེས་གྲུབ་ཏུ། ། འདོད་པའི་མིང་གི་མངོན་



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 531
བརྗོད་ནི། ། རྣམ་མང་ཨ་མྲ་དོག་པ་ཡིས། ། རྣམ་དཔྱོད་ལྡན་པའི་གཞན་
གསོས་འགུགས། །
དང་པོ་གསུམ་དང་གཉིས་བཞིར། ཚིགས་བཅད་རྐང་བཞིའི་བསྒྱུ་
ལཾ། ། ངོ་མཚར་བྲྀཏྟ་ ཛཱ་ཏི་ཡིས། ། ཚིག་སྦྱོར་མཚར་སྡུག་ དར་བབས་
པས། ། ངོ་མཚར་སྦྱོར་བའི་སྙིང་པོས་སྒེག །
ཐོག་མཐའ་གཉིས་འདྲ་བར་པ་གཉིས་འདྲ། ཕྱི་ནང་གཞན་གསུམ་
དབྱེར་མེད་པ། ། དཔལ་ལྡན་དུས་ཀྱི་འཁོར་ལོ་དང་། ། དཔལ་ལྡན་དབྱངས་
འཆར་སྤོར་ཐང་རྩིས། ། ཕྱི་དོན་རྟེན་འབྲེལ་རྩིས་ལ་མཁས། །
གསུམ་པ་ཆོད་ཅིང་མ་ཆོད་པ་ལ་གསུམ་ལས། སྔ་མ་གཉིས་འདྲ་ཕྱི་མ་
གཉིས་འདྲ་བ། ། སྙན་སྙན་སྔོན་བྱུང་གཏམ་ གྱིས་ཚོགས། ། སྙན་སྙན་
དབྱངས་བདུན་ལ་སྦྱར་བའི། ། ལིང་ལིང་ཟློས་གར་ཨུཏྤལར ། ། ལིང་ལིང་
གཞན་ཡིད་བུང་བས་རྩེན། །
ཐོག་མཐའ་དང་བར་པ་གཉིས། གསལ་གསལ་སྤོབས་པའི་སྟེང་འཐུང་
གིས། ། ཡང་ཡང་རིག་གཞུང་བཅུད་བཟུང་བས། ། ཡང་ཡང་འཆད་རྩོད་
རྩོམ་པའི་རོས། ། གསལ་གསལ་གྲགས་དཀར་ཡི་གེ་བཀོད། །
བཞི་ཀའི་ཐོག་མར། མཛེས་མཛེས་ཁོར་ཡུག་རྒྱུ་མཚོའི་འགྲམ། །
མཛེས་མཛེས་སྤྲིན་གྱི་དུམ་བུས་ཏེ། ། མཛེས་མཛེས་གཟུ་བོར་གནས་པའི་
མདུན། ། མཛེས་མཛེས་ཁྱོད་ཀྱི་ཚུལ་འདིས་ཀྱང་། ། ་
གཉིས་པ་ གནས་ གཞན་ན་ཡོད་པའི་ཟུང་ལྡན་ལ་བཅུ་ གཉིས་ ལས།
བཞི་ཀའི་དབུས་ཀྱི་ཆོད་ཅིང་མ་ཆོད་པ། གང་ཁྱོད་ཚིག་མཁས་མཁས་པའི་
གཟིས། ། རྨད་བྱུང་དོན་མཁས་མཁས་པར་སྣང་། ། དེ་སླད་ཁྱོད་མཁས་
མཁས་རློམ་གཞན། ། ཕྱོགས་རེ་ཙམ་མཁས་མཁས་དངོས་མིན། །



532
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
-
བཞི་ཀའི་ དབུས་ ཀྱི་ ཆོད་ པ། འགྲོ་ཀུན་ ལེགས་ ལམ་ ལེགས་ སྟོན་
ཕྱིར། ། རྒྱལ་བས་ལེགས་གསུང་ལེགས་པའི་བཅུད། ། ངལ་མེད་ལེགས་
འདོམས་ལེགས་སྤྱོད་ཀྱིས། ། ངེས་པར་ལེགས་པའི་ལེགས་བྱས་དར། ། །
རྐང་བཞིའི་མཐས་ཆོད་པ། ཐོས་པས་སྐལ་བཟང་རྣ་བ་རྒྱས། །
བསམ་པས་རྣམ་དཔྱོད་བློ་མིག་རྒྱས། ། སྒོམ་པས་གྲུབ་པའི་ཡོན་ཏན་རྒྱས། །
དེ་སླད་ཁྱོད་ཀྱི་ཕུན་སུམ་ཚོགས་རྒྱས། །
བཞི་ཀའི་མཐར་ཆོད་ཅིང་མ་ཆོད་པ། ཟླ་ཤེལ་བདུད་རྩིའི་འོད་གསལ་
གསལ། ། དེ་ཡིས་ཀུནྡྲའི་གནས་གསལ་གསལ། ། གང་གི་ཕན་མཛད་སྤྱོད་
གསལ་གསལ། ། དེས་ཀྱང་ཀུན་དགའི་དཔལ་གསལ་གསལ། །
བར་མཐའ་ཆོད་པ། ཉིན་མོའི་སྣང་བས་ཀུན་གསལ་སྣང་། ། དེ་ཡི་
སྣང་བས་ཕྱོགས་ཀུན་སྣང་། ། ཁྱོད་མཁྱེན་སྣང་བས་སྐལ་བཟང་སྣང་། ། དེ་
དེའི་སྣང་བས་རྒྱལ་བསྟན་སྣང་། །
བར་མཐའ་ཆོད་ཅིང་མ་ཆོད་པ། རབ་མཛེས་མཛེས་མའི་ཚུལ་མཛེས་
མཛེས། ། དེར་མཛེས་མཛེས་པའི་བཞིན་མཛེས་མཛེས། ། ཁྱོད་མཛེས་མཛེས་
སྐུའི་དཔལ་མཛེས་མཛེས། ། དེར་མཛེས་མཛེས་པའི་མཚན་མཛེས་མཛེས། །
ཐོག་བར་དུ་ཆོད་པ། དཔལ་ལྡན་ཁྱོད་ཀྱི་དཔལ་ཡོན་དང་། ། དཔལ་
སྟུག་རྒྱལ་བའི་དཔལ་མཚུངས་ཕྱིར། ། དཔལ་མོའི་བདག་སོགས་དཔལ་གྱིས་
ཀྱང་། ། དཔལ་ལྡན་བླ་མའི་དཔལ་མི་མཚོན། །
དང་པོ་གསུམ་པའི་ཐོག་མཐའ་གཉིས་བཞིར་ཐོག་བར་གྱིས་ཆོད་ཅིང་མ་
ཆོད་པ། སྙན་སྙན་གཞན་གསོས་མགྲིན་སྙན་སྙན། ། སྙན་སྙན་རྣ་བར་སྙན་
སྙན་འཇོ། ། སྙན་སྙན་ནཱ་དའི་དབྱངས་སྙན་སྙན། ། སྙན་སྙན་ལེགས་བཤད་
སྙན་སྙན་འབབ། །



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 533
བཞི་ཀའི་ཐོག་མཐའ་བར་ཆོད་པ། མཆོག་ཏུ་མི་འགྱུར་གཟུགས་སྐུ་
མཆོག ། མཆོག་གསང་གཞོམ་མེད་སྒྲ་སྐད་མཆོག ། མཆོག་བདེའི་རོས་
བརླན་ཡེ་ཤེས་མཆོག ། མཆོག་གྱུར་མགོན་ཁྱོད་སྐྱབས་ཀྱི་མཆོག །
བཞི་ཀའི་ཐོག་མཐའ་བར་ཆོད་ཅིང་མ་ཆོད་པ། བསིལ་བསིལ་ཙནྡན་
འོད་བསིལ་བསིལ། ། བསིལ་བསིལ་འབིགས་བྱེད་རླུང་བསིལ་བསིལ། །
བསིལ་བསིལ་ལེགས་བཤད་གཏམ་བསིལ་བསིལ། ། བསིལ་བསིལ་ཐར་པའི་
དཔལ་བསིལ་བསིལ། །
གནས་གསུམ་ཀའི་ཆོད་པ། དཀར་བསིལ་སྤྲིན་དཀར་བླ་བྲེ་དཀར། །
དཀར་འཇམ་པད་དཀར་རྫིང་བུ་དཀར། ། དཀར་མཛེས་ཁྱོད་དཀར་ལེགས་
བྱས་དཀར། ། དཀར་གསལ་གྲགས་དཀར་ཕུང་པོ་དཀར། །
གནས་གནས་གསུམ་ཀའི་ཆོད་ཅིང་མ་ཆོད་པ། མཛེས་མཛེས་དབྱར་གྱི་
ཀུན་གསལ་མཛེས་མཛེས་སྤྲིན་དཀར་ལང་ཚོའི་དཔལ་མཛེས་མཛེས། ། མཛེས་
མཛེས་དེ་ཡི་འགྲམ་པར་མཛེས་མཛེས་གློག་གི་རྣ་ཆ་གཡོ་མཛེས་མཛེས། །
མཛེས་མཛེས་མཁས་མང་ཆུ་མཚོར་མཛེས་མཛེས་ཁྱོད་ཞབས་པདྨོ་དཔལ་མཛེས་
མཛེས། ། མཛེས་མཛེས་དེ་ལ་མངོན་པ་མཛེས་མཛེས་གྲགས་སྙན་བདུད་རྩིའི་
འོད་མཛེས་མཛེས། །
གསུམ་པ་ཐོག་མཐའ་སྦྱར་བའི་ཟུང་ལྡན་ནི། མདོར་ན་བསྔགས་འོས་
རྣམ་ཐར་མཆོག ། ཐར་མཆོག་འདོད་པ་འཇོ་མཛད་པའི། ། མཛད་པ་
མཐའ་ཀླས་མངོན་བརྗོད་པ། ། བརྗོད་པ་ཉུང་ངུས་ཅི་ལྟར་འདྲེན། །
འདི་ཡང་། འོན་ཀྱང་རབ་གུས་སྦྲང་རྩིའི་བཅུད། ། བཅུད་དུ་ཉེར་
འཐུང་བུང་བའི་སྒྲ། ། སྒྲ་རྒྱན་གླུར་ལེན་བྱེད་པོ་གང་། གང་ཞབས་པད་
མཚོར་རྟག་བསྙེན་ཤོག །
---
.- ,༌，



534
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
བཞི་པ་ཀུན་ཏུ་ཟུང་ལྡན་ལ། རྐང་པ་བཟླས་པ། ཚིགས་བཅད་བཟླས་
པ། ཟུང་ལྡན་ཆེན་པོའོ། དང་པོ་ལའང་གཉིས་ཀྱི། དང་པོ་ལན་གཅིག་
བཟླས་པའི་བྱེ་བྲག་ཡང་དག་པར་སྦྱར་བ་ལ། དང་པོ་གསུམ་པ་དང་གཉིས་པ་
བཞི་པར་བཟླས་པ། མངོན་མཐོའི་སར་གནས་ཨ་མྲྀ་ཏའི། །(བླ་མ་དང་ཟླ་བ་
སྦྱར་བའོ།) སྙིང་པོའི་ལྗིད་ལྡན་ཀུན་དགའི་དཔྱིད། ། མངོན་མཐོའི་སར་གནས་
ཨ་མྲྀ་ཏའི། ། སྙིང་པོའི་བཅུད་ལྡན་ཀུན་དགའི་དཔྱིད། ། དང་པོ་གཉིས་པ་
དང་། གསུམ་པ་བཞི་པ། མུན་སེལ་(ཉི་མ་དང་སྦྱར）སྣང་བའི་མཆོག་སྦྱིན་
མཁས། ། མུན་སེལ་སྣང་བའི་མཆོག་སྦྱིན་མཁས། གཞན་ཕྱིར་རྟག་འཆར་
འཇིག་རྟེན་མིག ། གཞན་ཕྱིར་རྟག་འཆར་འཇིག་རྟེན་མིག ། །
དང་པོ་བཞི་པ་དང་གཉིས་པ་གསུམ་པ། (ལྷ་དབང་ཕྱུག་ཆེན་པོ་སྦྱར།) ཡིད་
སྲུབས་ཚོགས་ཀུན་མཐར་བྱེད་པ། ། དབང་ཕྱུག་བརྒྱད་ལྡན་སརྦ་ཉྫ ། །
དབང་ཕྱུག་བརྒྱད་ལྡན་སརྦ་ལྗ ། ། ཡིད་སྲུབས་ཚོགས་ཀུན་མཐར་བྱེད་
པ། ། །
གཉིས་པ་དེ་ལས་གཞན་པའི་རྐང་པ་བསྐོར་བ་ལ་གསུམ་གྱི། ལན་
གཅིག་བཟླས་པ་ལའང་དྲུག་གི། དང་པོ་གཉིས་པར་བཟླས་པ། འདོད་དགུ་
སྦྱིན་པའི་ཕྱག་ཡངས་པོ། འདོད་དགུ་སྦྱིན་པའི་ཕྱག་ཡངས་པོ། ། ངལ་གསོའི་
དབང་པོ་གནོད་གནས་གྲོང་། ། ཁྱོད་ཞབས་ལྷར་བཅས་བླ་ན་བརྗིད། །
དང་པོ་གསུམ་པ། བསོད་ནམས་བྱེ་བས་བསྐྲུན་པ་ཡི། ། འཇམ་
མགོན་བླ་མའི་མཚན་དཔེའི་བྱིན། ། བསོད་ནམས་བྱེ་བས་བསྐྲུན་པ་ཡི། །
སྐལ་བཟང་སྐྱེ་རྒུའི་མིག་ཏུ་སྣང་། །
དང་པོ་བཞི་པ། དབྱངས་ཀྱི་ཡན་ལག་རྒྱ་མཚོའི་གཏེར། ། མཚོ་བྱུང་
ཕྱག་གི་རྒྱུད་མང་སྟེ། ། སྨྲ་དབང་གང་གི་གསུང་གསང་ཡང་། ། དབྱངས་ཀྱི་



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 535
ཡན་ལག་རྒྱ་མཚོའི་གཏེར། །
གཉིས་པ་གསུམ་པ། སྒྲིབ་གཉིས་རྒྱུར་བཅས་ཡོངས་བཅོམ་པ། ། ཁྱོད་
ཐུགས་རྣམ་ པ་ ཀུན་ ལྡན་ དབྱིངས། ། ཁྱོད་ ཐུགས་ རྣམ་ པ་ ཀུན་ ལྡན་
དབྱིངས། ། ཟག་བྲལ་ཡེ་ཤེས་དམ་པའི་སྣོད། ། །
གཉིས་པ་བཞི་པ། གང་གི་ཡོན་ཏན་ཕུང་པོ་ནི། ། འཆི་མེད་ལམ་གྱི་
མཐར་མི་ཤོང་། ། དེ་སླད་བསྔགས་པའི་སྙན་ཚིག་ཀྱང་། ། འཆི་མེད་ལམ་གྱི་
མཐར་མི་ཤོང་། །
གསུམ་པ་བཞི་པ། ཐབས་མཁས་ཕྲིན་ལས་རྣམ་མང་པོས། ། ས་
གསུམ་ཀུན་ཏུ་ཁྱབ་འཇུག་པའི། ། སྣ་ཚོགས་གཟུགས་ཅན་འཆང་བ་པོ། ། སྣ་
ཚོགས་གཟུགས་ཅན་འཆང་བ་པོ། །
ལན་གཉིས་བཟླས་པ་ལའང་གསུམ་གྱི། དང་པོ་ཉིད་གཉིས་པ་དང་
གསུམ་པར་ཡང་བཟླས་པ། ། ཐོབ་པས་གདུང་སེལ་འདོད་དགུའི་དཔྱིད།
ཐོབ་པས་གདུང་སེལ་འདོད་དགུའི་དཔྱིད། ། ཐོབ་པས་གདུང་སེལ་འདོད་
དགུའི་དཔྱིད། ། ཁྱོད་ཞབས་ནོར་བུ་མནྡཱ་ར། །
དང་པོ་ཉིད་གསུམ་བཞི། གཅིག་ཏུ་གཞན་ཕྱིར་ཐུགས་བརྩེ་བ། །
རྒྱལ་དང་རྒྱལ་སྲས་མགོན་ཁྱོད་ཀྱང་། ། གཅིག་ཏུ་གཞན་ཕྱིར་ཐུགས་བརྩེ་
བ། ། གཅིག་ཏུ་གཞན་ཕྱིར་ཐུགས་བརྩེ་བ། །
གཉིས་ཉིད་གསུམ་བཞི། གང་མཚན་ག་བུར་དཔལ་གྱི་དུམ། ། རེག་
པས་བསིལ་བའི་མཆོག་སྦྱིན་པ། ། རེག་པས་བསིལ་བའི་མཆོག་སྦྱིན་པ། །
རེག་པས་བསིལ་བའི་མཆོག་སྦྱིན་པ། །
ལན་གསུམ་དུ་བཟླས་པ། ཀུན་དགའི་སིམ་སྟེར་སྣང་བའི་མཛོད། །
(སངས་ རྒྱས་ དང༌ བྱང༌ ཆུབ་ སེམས་ དཔའ）ཀུན་ དགའི་ སིམ་ སྟེར་ སྣང་ བའི་



536
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
མཛོད། །(བླ་མ) ཀུན་དགའི་སིམ་སྟེར་སྣང་བའི་མཛོད། །(ཟླ་བ)ཀུན་
དགའི་སིམ་སྟེར་སྣང་བའི་མཛོད། ། (ནོར་བུ་སྒྲོན་མེ）
གཉིས་པ་ཚིགས་བཅད་བཟླས་པ་ནི། མི་འགྱུར་གོ་འཕང་(མི་གནས་
པའི་མྱ་ངན་ལས་འདས་པ)ལ་རོལ་བཞིན། ། (སྲིད་པའི)མུན་པ་བསྙིལ་བྱེད་རབ་
བསིལ་(དམ་ཆོས)གྱི། ། བདུད་རྩིའི་དཔལ་སྟེར་ཀུན་ཕན་(སེམས་ཅན་ཐམས་
ཅད་ལ་ཕན་པ)ནི། ། རྟག་ཏུ་ཞི་བའི་(ཐར་པ་མཆོག་གི)རྩེ་མོར་འཛེགས། མི་
འགྱུར་གོ་འཕང་(ནམ་མཁའ)ལ་རོལ་བཞིན། །(ཕྱི་རོལ་གྱི)མུན་པ་བསྙིལ་བྱེད་
རབ་བསིལ་གྱི། ། བདུད་རྩིའི་(ཟླ་ཟེར》དཔལ་སྟེར་ཀུན་ཕན་(ཟླ་བའི་མིང་)
ནི། ། རྟག་ཏུ་ཞི་བའི་(དབང་ཕྱུག)རྩེ་མོར་འཛེགས། ། ཚིགས་བཅད་སྔ་མ་བླ་
མ་དང་ཕྱི་མ་ཟླ་བ་ལ་སྦྱར་བའི་ཚུལ་མཆན་བུས་གསལ་བ་བཞིན་ནོ། །
གསུམ་པ་ཟུང་ལྡན་ཆེན་པོ་ནི། མངོན་པར་མཐོ་ལྡན་རྨད་བྱུང་དཔལ་
མངའ་(སངས་རྒྱས)མངོན་པར་མཐོ་ལྡན་རྨད་བྱུང་དཔལ་མངའ་(བྱང་སེམས)
བ། ། མངོན་པར་མཐོ་ལྡན་རྨད་བྱུང་དཔལ་མངའ(རང་རྒྱལ)མངོན་པར་མཐོ་
ལྡན་རྨད་བྱུང་དཔལ་མངའ་(ཉན་ཐོས)བ། ། མངོན་པར་མཐོ་ལྡན་རྨད་བྱུང་
དཔལ་མངའ་(བླ་མ)མངོན་པར་མཐོ་ལྡན་རྨད་བྱུང་དཔལ་མངའ་(ཚངས་པ)
བ། ། མངོན་པར་མཐོ་ལྡན་རྨད་བྱུང་དཔལ་མངའ་(ཉི་མ)མངོན་པར་མཐོ་
ལྡན་རྨད་བྱུང་དཔལ་མངའ་(ཟླ་བ)བ། ། ་
ལྔ་པ་འདྲེས་པའི་ཟུང་ལྡན་ནི། མཁས་མཁས་ཕྱི་ནང་རིག་གཞུང་ཀུན་
མཁས་མཁས་ཀུན་དགའ་བའི་ཞབས་པདྨོ། ། པདྨོ་རྣམ་པར་རྒྱས་པའི་དཔལ་
ཅན་སྲིད་ཞིའི་དཔལ་གྱིས་རབ་མཛེས་པས། ། མཛེས་པ་གཞན་གྱི་ཁེངས་པ་
ཉེར་འགོག་འགོག་པ་མེད་པའི་གྲགས་སྙན་ཚིག ། སྙན་ཚིག་ཉམས་བརྒྱའི་
ངག་གིས་བསྔགས་ལས་ངག་གི་དབང་ཕྱུག་བརྙེས་གྱུར་ཅིག །



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 537
དྲུག་པ་བཟློག་པའི་ཟུང་ལྡན་ལ་གསུམ་ལས། རྐང་པ་བཟློག་པ། བློ་
མཆོག་རབ་ཟབ་ཡུལ་ལས་གྲོལ། ། གྲོལ་ལས་རབ་ཟབ་ཡུལ་མཆོག་བློ། །
བརྙེས་སླད་ཞི་དང་སྲིད་པ་དག ། དག་པ་སྲིད་དང་ཞི་སླད་བརྙེས། །
ཚིགས་བཅད་ཕྱེད་བཟློག་པ། མཆོག་གྱུར་གྲུབ་རིགས་མཁས་རྣམས་
དཔལ། ། བསྔགས་པས་བརྗོད་འདས་བསམ་ཡས་མཐའ། ། མཐའ་ཡས་
བསམ་འདས་བརྗོད་པས་བསྔགས། ། དཔལ་རྣམས་མཁས་རིགས་གྲུབ་གྱུར་
མཆོག །
ཚིགས་བཅད་བཟློག་པ། རྒྱལ་མཛད་ཕན་པས་གཞོན་ཕྱིར་བརྩེ། །
ངེས་དོན་ཟབ་བརླིང་མཁྱེན་ལྡན་དཔལ། ། རིག་གཞུང་ལན་མང་མཁས་ལ་
འདོམས། ། དེ་སླད་ཤེས་བྱ་གཟིགས་ཁྱོད་མཆོག ། མཆོག་ཁྱོད་གཟིགས་བྱ་
ཤེས་སླད་དེ། ། འདོམས་ལ་མཁས་མང་ལམ་གཞུང་རིག ། དཔལ་ལྡན་
མཁྱེན་བརླིང་ཟབ་དོན་ངེས། ། བརྩེ་ཕྱིར་གཞན་པས་ཕན་མཛད་རྒྱལ། །
གཉིས་པ་བྱ་དཀའ་བའི་ཁྱད་པར་གཞན་བཤད་པ་ལ་གསུམ་ལས།
བ་ལང་གཅིན་གྱི་བྱ་དཀའ་བའི་དཔེར་བརྗོད་རེའུ་མིག་ཏུ་བཀོད་པ་འདིའོ།
དོན་།
ཆོས་དོན་ངེས་ ་ ཚིག་
ཟབ་
སྙན་ ཚི ག་ །
དཔལ་ | ལྡན་ བླ་ མའི་
དཔྱོད་ ལྡན་ དུ་ མའི་
སྤོབས་ པའི་ གཏེར།
དམ་ | པའི་ | དཔྱིད། །
ཞབས་པ ད་ ། མོ། ་་
ལག་ པད་ ། དུད། །



538
ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
ཕྱེད་འཁོར་གྱི་དཔེར་བརྗོད་པ་རེའུ་མིག་ཏུ་འཁོད་པ་འདིའོ།
མཁྱེན་ རབ་ ཕུལ་ བྱུང་ བློ་ མཆོག་ ཁྱོད་ | མཁས།
རབ་ མཁྱེན་ | བྱུང༌ ། ཕུལ་ | མཆོག་ ། བློ་ | མཁས་ ། ཁྱོད།
ཕུལ་ | བྱུང༌ མཁྱེན་ རབ་ ཁྱོད་ མཁས་ བློ་ མཆོག
བྱུང་ ཕུལ་ རབ་ མཁྱེན་ མཁས་ ཁྱོད་ མཆོག་ ། བློ། །
ཀུན་ཏུ་བཟང་པོའི་འཁོར་ལོའི་དཔེར་བརྗོད་པ་རེའུ་མིག་ཏུ་བཀོད་པ་འདིའོ། །
-
-
-
-
མཆོག་ གསང་ | འབྲས་ ཐོབ་ མཁས་ གྲུབ་ ཁྱོད་ བསྔགས།
གསང་ མཆོག་ ཐོབ་ ། འབྲས་ གྲུབ་ མཁས་ བསྔགས་ ཁྱོད།
འབྲས་ ཐོབ་ མཆོག་ གསང་ ཁྱོད་ བསྔགས་ མཁས་ གྲུབ།
[ ཐོབ་ འབྲས་ གསང་ མཆོག་ བསྔགས་ མཆོག་ གྲུབ་ །མཁས་
མཁས་ གྲུབ་ ། ཁྱོད་ བསྔགས་ མཆོག་ གསང་ ། འབྲས་
གྲུབ་ མཁས་ | བསྔགས་ ཁྱོད་ གསང་ | མཆོག་ | ཐོབ་ འབྲས།
ཁྱོད་ བསྔགས་ མཁས་ ། གྲུབ་ འབྲས་ | ཐོབ་ མཆོག་ གསང༌།
བསྔགས་། ཁྱོད་ གྲུབ་ མཁས་ ཐོབ་ འབྲས་ གསང་ མཆོག
ཐོབ།



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 539
ཀུན་ཏུ་བཟང་པོའི་འཁོར་ལོའི་དཔེར་བརྗོད་རེའུ་མིག་ཏུ་བཀོད་པ་འདིའོ།
-
---
-
--
--
ཐོབ།
བསྔགས་ ། ཁྱོད་ གྲུབ་ | མཁས་ ཐོབ་ འབྲས་ གསང་ ། མཆོག
ཁྱོད་ བསྔགས་ ། མཁས་ ། གྲུབ་ འབྲས་ | ཐོབ་ | མཆོག་ | གསང་།
གྲུབ་ མཁས་ བསྔགས་ | ཁྱོད་ | གསང་ | མཆོག་ ཐོབ་འབྲས།
མཁས་ གྲུབ་ ཁྱོད་ བསྔགས་ | མཆོག་ གསང་ | འབྲས་
འབྲས གསང་ མཆོག་ བསྔགས་ ཁྱོད་ | གྲུབ་
འབྲས ཐོབམཆོག གསང་ ། ཁྱོད་ བསྔགས་ མཁས་
གསང་ མཆོག་ ཐོབ་ འབྲས་ གྲུབ་ མཁས་ བསྔགས་ ཁྱོད། །
མཆོག་ གསང་ འབྲས་ ཐོབ་ མཁས་ གྲུབ་ །ཁྱོད་ བསྔགས།
| མཁས།
གྲུབ་
གསུམ་པ་དབྱངས་སོགས་ངེས་པའི་བྱ་དཀའ་བ་ལ་གསུམ་སྟེ། དང་པོ་
དབྱངས་ངེས་པ་ལ། བཞིར་ངེས་པ། བྲལ་འབྲས་མཁའ་ལྟར་རྣམ་དག་
པར། ། སྲིད་ཞིར་འཆིང་བའི་སྤྲིན་རིས་སིམ། ། མཆོག་དངོས་འོད་ནོར་
ཡོངས་སྤྲོས་མོད། ། བདེ་ཆེན་ཡེ་ཤེས་ཟེར་ཕྲེང་མཛེས། །
གསུམ་དུ་ངེས་པ། གཞི་དབྱིངས་ཇི་བཞིན་གཟིགས་པའི་ཕྱིར། །
ཁམས་དབང་ཟག་པར་བཅས་པ་སྤངས། ། ཕུལ་བྱུང་འཇུག་ཚུལ་ཐུགས་ཆུད་
མཐུས། ། གཞན་ཕན་སྣང་བ་ལྷག་པར་འབར། །
གཉིས་སུ་ངེས་པ། སྒྲིབ་གཉིས་འཁྲི་ཤིང་རིང་བཅིལ་ཞིང་། ། རིག་
པའི་ཚིག་གི་དབྱིག་སྦྱིན་ཉིད། ། དགེ་ལེགས་བྱེ་སྙེད་རྩེར་འཛེགས་དེས། །
ངེས་སྟེར་བཤེས་གཉེན་ཆེ་ཞེས་སྨྲེངས། །
གཅིག་ཏུ་ངེས་པ། ཆགས་བྲལ་བསླབ་པས་རབ་བརླན་ཀྱང་། །



540_
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
ཐབས་མཁས་ཕྱག་རྒྱུར་མཉམ་སྦྱར་བས། ། གསང་བ་བསམ་འདས་རྣམ་ཐར་
ཅན། ། དཔལ་ལྡན་བླ་མར་དྭངས་པས་བསྔགས། ། །
གཉིས་པ་སྐྱེས་གནས་ངེས་པ་ལ། བཞིར་ངེས་པ། རྨོངས་པའི་ཕྲུ་མར་
མ་ཕམ་པས། (མཆུ）། མཁས་ཀུན་ཀུན་དགའ་སྐྱེད་གང་གི།(མགྲིན་པ)བརྩེ་
ཆེན་ཡེ་ཤེས་ཟུང་འཇུག་ཚུལ། །(རྐན）མཐའ་དག་རྟོགས་ནུས་བློ་ལྡན་སུ། །
(སོ)
གསུམ་དུ་ངེས་པ། དམན་མིན་ཕུང་པོའི་དཔལ་འཕེལ་མོད། ། ཕན་
པདཔག་མེད་ཕང་པར་འཕོས། ། (མཆུ) དོན་དམ་བདེན་རྟོགས་བདེ་སྡུག་
དོར། ། (སོ)བརྒལ་དཀའི་སྒྲིབ་ཀུན་སྐེམ་གང་བསྔགས། ། (མགྲིན)
གཉིས་སུ་ངེས་པ། བག་མེད་སྤངས་པས་མ་དམིགས་པ། ། སྨད་པའི་
སྤུན་མིན་འཕགས་པའི་སྤོར། །(མཆུ） གནས་ལས་རྟག་ཏུ་ལམ་བདེན་ལ། །
འདུན་དེས་བདེན་དོན་གནས་ལུགས་རྟོགས། ། (སོ)
གཅིག་ཏུ་ངེས་པ། པདྨའི་ཕོན་པོར་བག་ཕབ་པའི། ། འཕགས་མ་
དཔལ་མོའི་སྤོབས་པའི་མེས། ། རྨོངས་པའི་མུན་པ་རྨེགས་མེད་པ། ། སྤངས་
པ་མ་སྨད་མོས་པ་འཕེལ། །(མཆུ)
གསུམ་པ་གསལ་བྱེད་ངེས་པ་ལས། བཞིར་ངེས་པ། རང་རང་རིག་
རློམ་རེས་རེངས་རུང་། ། གང་གི་དགག་སྒྲུབ་གངྒས་འགོགས། ། ཀུན་དཀྲིས་
ཀུན་སྐེམ་ཀུན་ཀྱང་དཀྲི། ། མ་རྨོངས་དམིགས་མེད་མོད་མི་དམའ། །
གསུམ་དུ་ངེས་པ། འདེད་གདུངས་འདུལ་དེ་དེ་འདྲོགས་དེར། ། དེས་
དུལ་བདེན་དོན་དོན་ལྡན་དེས། ། སྣང་ནས་སྣང་ནུས་གནས་ནོད་ནས། །
བྲལ་བར་དབུགས་དབྱུང་འབྲས་བུ་སྦོམ། །
གཉིས་སུ་ངེས་པ། ས་གསུམ་རང་རང་སོ་སོའི་སེམས། ། སེམས་སུ་



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 541
རིག་སླད་སཱུ་ར་རིའི། །(ལེགས་པར་རྒྱ་ཆེ་བའི་དོན) བསླབ་བསྲུང་སཱ་རཾ་སཱ་རཱིའི་
སར། །(རིག་པ་མཆོག） སོ་སོ་རང་རིག་སེམས་སུ་སེམས། །
གཅིག་ཏུ་ངེས་པ། ལ་ལར་ལུང་ལ་ལ་ལར་ལམ། ། ལ་ལར་ལེགས་ལམ་
ལ་ལེན་ལས། ། ལེ་ལོ་ལས་ལོག་ལམ་ལ་ལོངས། ། ལོ་ལ (སྲེད་པ)ལས་ལོག་
ལེགས་ལམ་ལེན། ། །
ཞེས་པ་ལྟ་བུ་སྟེ། འོན་ཀྱང་གསལ་བྱེད་ངེས་པའི་བྱ་དཀའ་འདི་རྣམས་
རྒྱ་དཔེ་ལྟར་གྱི་མཚན་ཉིད་སྒྲ་ཇི་བཞིན་པ་བོད་སྐད་དུ་འབྱོར་པར་དཀའ་ཡང་།
སྔོན་གྱི་མཁས་པ་ཕལ་མོ་ཆེས་ས་བཅད་མི་སྟོང་ཕྱིར་མིང་གཞིའི་ཡི་གེ་གཙོ་བོར་
མཛད་ནས་སྦྱར་བ་བཞིན། འདིར་ཡང་རེ་ཞིག་བློ་གྲོས་གསར་བུའི་རིགས་ཅན་
ལ་སྨན་པའི་སླད་དུ་དེའི་རྗེས་སུ་འབྲངས་པ་སྟེ། གཞན་དུ་བརྡ་སྤྲོད་རིག་པའི་
གཞུང་ལ་གོམས་པ་རྣམས་ཀྱི་དབང་དུ་བྱས་ན་ལེགས་སྦྱར་གྱི་སྐད་དུ་བརྩམས་
པའི་དཔེར་བརྗོད་ལོགས་སུ་བྲིས་ཟིན་པ་ལས་རྟོགས་པར་བྱོས་ཤིག ། གཞན་
དུ་ལེགས་སྦྱར་གྱི་སྐད་དུ་དཔེར་བརྗོད་འདི་ལྟ་བུ་ཡང་ངོ་། །
སྡེབ་སྦྱོར་མཉམ་པའི་བྲྀཏྟ་ལས་ཡི་གེ་ལྔ་པའི་པྲ་སྟིརས་བཅིངས་པ་ཛ་
ཏལ་གཏལག་
༣
=
Ts.
| བ་ cot
I crore
oཔོ
འདྲེན་པ་ཁྱོད་ཀྱི་རྗེས་བརྩེའི་གྲུར། ། མི་དང་མི་མིན་རྣམས་ཀྱིས་མཆོད། །
ངེས་པར་ཐར་པའི་དགའ་བ་ཡིས། ། དུད་ལ་སོམ་ཉི་བྲལ་མིན་ནམ། །
༔
：



542
དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
རྒྱུན་གསུམ་པ་གབ་ཚིག་གི་རྒྱན་གྱི་མཚན་ཉིད་ནི། ཚིག་སྦྱོར་གང་ཞིག་
དགོས་པ་ཁྱད་པར་ཅན་ལ་སོགས་པའི་སླད་དུ་བརྗོད་བྱའི་དོན་ཇི་བཞིན་པ་ཉིད་
རྗོད་བྱེད་དོན་མ་ཡིན་པ་གཞན་ཞིག་གིས་སྦས་པས་ཐུན་མོང་དུ་རྟོགས་པར་
དཀའ་བའི་ཚུལ་དུ་གྱུར་པའི་ངག་སྟེ། དབྱེ་ན་བཅུ་དྲུག་ལས།
༡ ཀུན་ཏུ་ཚོགས་པའི་གབ་ཚིག མཆོག་བདེའི་དཔལ་སྟེར་སྟོབས་
དམན་མ། ། ཡིན་ཕྱིར་མངོན་འདོད་འབྱིན་འབྲས་བུ། ། མང་པོ་བསྐྲུན་པས་
བརྣག་དཀའ་བའི། ། སྡུག་བསྔལ་རྒྱ་མཚོར་འཆིང་མ་ལགས། ། (འདིའི་གབ་
བྱ་བླ་མ་དང་། གབ་བྱེད་བུད་མེད། ཚུལ་ཇི་ལྟར་ན་གཅོད་མཚམས་ཐ་དད་པ་གསུམ་གྱི་
སྒོ་ནས་སོ།)
༢ སླུ་བྱེད་ཀྱི་གབ་ཚིག འདི་ན་མེ་ཏོག་མདའ་ཅན་མའི། ། རྗེས་སུ་
ཆགས་པའི་སྤྱན་ཟུར་ཙམ། ། སུ་ཞིག་སྙིང་ལ་ཐེབས་པ་དེར། ། སྲིད་ཞིའི་ཕུན་
ཚོགས་ཀུན་གྱི་དུད། །(གབ་བྱ་རྗེ་བཙུན་རིག་བྱེད་མ་དང་། གབ་བྱེད་བདུད་ཀྱི་
ཆུང་མའོ།)
༣ རིམ་པ་བྲལ་བའི་གབ་ཚིག ། འབབ་པའི་ལེགས་བཤད་དབྱངས་
སྙན་པོས། ། སྨྲ་དབང་གང་གི་མཆུ་སྒྲོས་ལས། ། ས་གསུམ་བླ་ན་མངོན་པར་
བརྗིད། ། ཐོས་འཛིན་སྐལ་བཟང་བྱས་པའི་གཏམ། ། །
༤ རབ་བཅོམ་གབ་ཚིག སྐྱེ་ལྡན་ལ་བརྩེ་སྤངས་པ་ལ། ། སྡང་བའི་
ཚུལ་གྱིས་ཕྱིར་ཕྱོགས་པས། ། སྐྱེས་བུ་མཆོག་ཁྱོད་ལ་འཆེལ་བའི། ། མ་སྨད་
མོས་པ་གཅིག་ཏུ་འཕེལ། །(གབ་བྱ་རྫོགས་པའི་སངས་རྒྱས་ལྟ་བུ་ཡུལ་ཁྱད་པར་ཅན་
དང་། གབ་བྱེད་འདོད་ལྡན་གྱི་སྐྱེས་བུ་སྟེ། དེ་ཡང་སྐྱེ་ལྡན་ཞེས་པ་སེམས་ཅན་དང་ཆུང་
མ་གཉིས་ཀ་ལ་འཇུག སྤངས་པ་ཞི་བ་ཕྱོགས་གཅིག་པ་དང་ནོར་མེད་པ་ལའང་བཤད་དུ་
རུང་ལ། མ་སྨད་ཅེས་པ་དངོས་སུ་མ་བུའི་མིང་དང་། མ་སྨད་མོས་པ་ཞེས་དད་མོས་ཆེན་
པོ་ལའང་བཤད་རུང་ཙམ་མོ།)



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 543
༥ མཐུན་གཟུགས་གབ་ཚིག གང་ན་ཡལ་འདབ་ལྔས་(ཡན་ལག་ལྔ)
མཛེས་པའི། ། པུཎྜ་རཱི་ཀའི་དོག་པ་ལ། ། གནག་ཅིང་སྣུམ་པའི་བུང་བ་
བདུན། །(སྤྱན་བདུན།) རྩེན་པའི་གྲིབ་བསིལ་(ཐུགས་རྗེ་) འདི་རྨད་བྱུང་།
(གབ་བྱ་སྒྲོལ་མ་དཀར་མོ་དང་། གབ་བྱེད་པུཎྜ་རཱི་ཀའི་སྡོང་བུ།)
༦ རྩུབ་མོའི་གབ་ཚིག ཆུ་ལས་སྐྱེས་གང་ཆུ་གཏེར་དབུས། ། (གབ་
བྱ་དབྱངས་ཅན་མ་དང་། གབ་བྱེད་མེ་ཏོག་ཆུ་སྐྱེས།) འཛུམ་བཅས་མཚར་སྡུག་རབ་
འབར་བ། ། ངང་པའི་བུ་མོའི་(དྲི་ཟའི་བུ་ མོ་ དང་ངང་ མོ་)ཚོགས་རྣམས་
ཀྱིས། ། སྒྲིབ་པའི་གནས་སྐབས་བཅོམ་པ་བཞིན། །
༧ གྲངས་ཀྱི་གབ་ཚིག སྣ་ལྡན་(ན་ཡིག)དབུས་གནས་གསལ་བྱེད་
མེས། ། (གབ་བྱ་ལྷོ་ཕྱོགས་ཡིད་ཀྱི་རོལ་མཚོ་དང་འཕགས་མ་མཚོ་བྱུང་མ།) བརྒྱན་
པའི་ཉི་བུའི་ཕྱོགས་ཀྱི་མཚོར། ། (མཱ་ན་ས་སྟེ་ལྷོ་ཕྱོགས་ཡིད་ཀྱི་མཚོ)། དྲོ་བའི་ཡི་
གེས་(ས་ཡིག)ཐོག་དྲངས་པའི། ། མཛེས་མ་ཡིག་ལྔའི་མིང་ཅན་ཡོད། །(སྭཱ་
ར་སྭ་སྟི་སྟེ་མཚོ་བྱུང་མ།)
༨ རབ་བཏགས་གབ་ཚིག གང་ཕྱིར (གབ་བྱ་དབྱངས་ཅན་མ་དང་
སྒྲུབ་པ་པོ་ཞིག གབ་བྱེད་བུ་མོ་དང་སྐྱེས་བུ་འདོད་ལྡན་ཞིག་སྦྱར་བའོ)མངོན་འདོད་
དོན་གཉེར་བས། ། ཞུམ་ཞིང་དུད་བཅས་ལུས་ལས་སྐྱེས། ། གཡོ་བའི་དམན་
པ་བདག་ཅག་ལ། ། རྒྱུས་མ་རྗེས་སུ་མི་བརྩེའམ། ། (རྒྱས་མ་ཅེས་པ་བུ་མོའི་
དངོས་མིང་དང་། དབྱངས་ཅན་མའི་མཚན་རྒྱས་བྱེད་མའི་སྒྲ་བསྡུས་པས་དེར་འཇུག་
རུང་ཙམ་མོ།) ་
འདི་ཡང་། (གབ་བྱ་རྫོགས་པའི་སངས་རྒྱས་དང་། དེའི་བསྟན་པ་ལ་ཞུགས་
པའི་ཚོགས། གབ་བྱེད་ཚངས་པ་དང་། བྲམ་ཟེ་ཚངས་སྤྱོད་ལ་གནས་པའོ)། བསམ་
གཏན་ཀློག་དང་ཚངས་སྤྱོད་ཀྱི། ། བརྟུལ་ཞུགས་མཆོག་ལ་གནས་བཅས་
རྣམས། ། རང་བྱུང་(རང་བྱུང་ཞེས་པ་སངས་རྒྱས་དང་ཚངས་ པ་ གཉིས་ཀ་ལ་



544 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འཇུག)ཐུགས་རྗེའི་སྤྱན་ཟུར་གྱིས། ། ཡལ་བར་འདོར་བ་རིགས་སམ་ཅི། །
༩ མིང་དུ་འདུས་པའི་གབ་ཚིག བསྔགས་འོས་ཡོན་ཏན་རྨད་བྱུང་
འགའ། ། ཐོག་མར་ཀུན་མཁྱེན་ ཅེས་སུ་སྒྲོགས། ། (གབ་བྱ་ཀུན་མཁྱེན་བླ་མ་
ཞེས་པ་ཉིད། གབ་བྱེད་དབང་ཕྱུག་དང་། ཕུར་བའི་མིང་གིས་སྒྲིབ་པའོ)དེ་ནས་བླ་མ་
ཡང་སྟེ་འདི། ། དབང་ཕྱུག་མ་ཡིན་ཕུར་བུའང་མིན། །
འདི་ཡང་། རབ་མཛེས་ཀུན་དགའི་དཔྱིད་གྱུར་གང་། ། ཧཾ་ས་ཞེས་སུ་
མངོན་བརྗོད་དེ། ། སླར་ཡང་ཀནྡྷཱ་ཡང་འདི་ཉིད། ། ངང་པ་མ་ཡིན་བུ་མོའང་
མིན། །(གབ་བྱ་ཧཾ་ས་ཀཅུ་ཡ་སྟེ་ངང་པའི་བུ་མོ་དབྱངས་ཅན་མ་དང་། གབ་བྱེད་ངང་
པ་དང་། བུ་མོ།)
༡༠ སྒྲིབ་པའི་གབ་ཚིག གང་ལ་རེག་ན་དབུལ་བ་ཀུན། །(གབ་བྱ་
སངས་རྒྱས་དང་བྱང་ཆུབ་སེམས་དཔའ་ལྟ་བུ་ཡུལ་ཁྱད་པར་ཅན། གབ་བྱེད་ཕྱི་ཡི་རྒྱ་མཚོ་
ཆེན་པོ། གབ་ཚུལ་གཅོད་མཚམས་ཐ་དད་པ་གཅིག་གིས་སོ) ། འདོར་ཞིང་འདོད་
རྒུའི་རིན་ཆེན་མཆོག ། སྦྱིན་པའི་གདུང་སེལ་རླབས་གཡོ་བ། ། དྲི་བྲལ་ཟླ་
བའི་མ་མ་ལགས། །
༡༡ མཐུན་པའི་སྒྲའི་གབ་ཚིག གང་གི་གནག་མིན་མིང་མཐུན་
པའི། ། འཇུག་པས་མྱོས་བྱེད་མིང་ཅན་ལས། ། རྒྱལ་བའི་གྲགས་དཀར་
བདུད་རྩི་ཡིས། ། ས་གསུམ་མཛེས་སོ་སྟོབས་བཅུའི་དབང་། །(གབ་བྱ་སངས་
རྒྱས་ཀྱི་དཀར་པོའི་ཕྲིན་ལས་ཀྱིས་བདུད་བཅོམ་པ་དང་། གབ་བྱེད་གནག་མིན་དཀར་པོ་
སྟེ་དེའི་མིང་ཅན་གཟའ་པ་སངས། མྱོས་བྱེད་ཆང་དང་། དེ་དང་མིང་མཐུན་པ་བདུད།)
འདི་ཡང་། འདྲེན་བྱེད་འཛུམ་མིན་(མིག་མི་འཛུམ་པ་ལྷ།)མིང་མཐུན་
གྱི། །(དེ་དང་མིང་མཐུན་པ་སྤྱན་རས་གཟིགས)གཉིས་སྐྱེས་(ཚེམས)མིང་ཅན་
ལས་བྱུང་བ། ། དཀར་མོ་(དབང་ཕྱུག་གི་ཆུང་མ་དང་། དབྱངས་ཅན་མ )བོད་
པའི་མཚར་སྡུག་གིས། ། དབང་པོའི་(ལྷའི་དབང་པོ་དང་། ཟླ་བ།)མཚན་ཅན་



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 545
འཇོ་སྒེག་ཟུམ། །
༡༢ རྨོངས་པའི་གབ་ཚིག ཐབས་མཁས་ལྡན་རྣམས(ཁ་སྦྱོར་བདུན་
ལྡན་དང་སྦྱར)སྲིད་དང་ཞིའི། ། (ཟག་བཅས་ཀྱི) ཆགས་པ་མཐའ་དག་རིང་
བཅད་ནས། ། ཡིད་འོང་མཛེས་མའི(སྟོང་གཟུགས་ཕྱག་རྒྱ་ཆེན་མོའི བཞིན་
དཔལ་ལ། ། རྟག་པར་ཁ་སྦྱོར་བདེ་བས་རྩེན། །
༡༣ ཡོངས་འཕྲོག སྟོབས་ལྡན། (གབ་བྱ་བྲམ་ཟེ་རྣམས་ཀྱི་དབྱངས་
ཅན་མ་བསྙེན་པ་དང་། །གབ་བྱེད་རིམ་པར།)དགྲ་བོས་(ཁྱབ་འཇུག)མངོན་བསྐྱེད་
གང་། (བདུད）། བསྲེགས་པའི(དབང་ཕྱུག)གཙུག་རྒྱན་(ཟླ་བ) ལ(བྲམ་ཟེ་
རྣམས)བཏུད་རྣམས། ། ཁ་ འཇམ་(མེ) གྲོགས་མིན་(ཆུ)ལས་ སྐྱེས་ པར།
(པདྨ） (ཚངས་ པ)འཁྲུངས་ པའི་ ཆགས་ པས་(དབྱངས་ ཅན་ མ) བསྐྲུན་ ལ་
བསྙེན། །
༡༤ གཅིག་སྒྲིབ་པའི་གབ་ཚིག (གབ་བྱ་སྤྱན་རས་གཟིགས) འཁོར་
དང་མྱ་ངན་འདས་པ་ཡི། ། ཕ་མཐར་ནམ་ཡང་རེག་མིན་པའི། ། རྒྱལ་བའི་
མྱུ་གུ་(གབ་བྱེད)ལ་ལ་ཡིས། བསིལ་ལྗོངས་འགྲོ་བར་དབུགས་རབ་འབྱིན། །
༡༥ གཉིས་ཀ་སྒྲིབ་པ། (གབ་བྱ་རྟེན་སྤྱན་རས་གཟིགས་དང་)། གང་གི་
ལེགས་བཤད་བདུད་རྩི་མཆོག ། (བརྟེན་པ་བྲམ་ཟེ་པཱ་ཎི་གཉིས)འདི་ན་སུ་ཞིག་
ཐོས་འཛིན་གྱིས། ། བཏུང་ལས་བརྡ་སྤྲོད་གཞུང་བྱེད་པར། (འཇམ་དཔལ་རྩ་
རྒྱུད་ལས) ལུང་གི་ཡི་གེས་མངོན་པར་བརྗིད། ། ་་
༡༦ ཡོངས་འདྲེས། (གབ་བྱ་སྤྱན་རས་གཟིགས་དང་། གབ་བྱེད་མིང་དུ་
འདུས་པ་དང་། རྨོངས་པའི་གབ་ཚིག་འདྲེས་པས་སྒྲིབ་པར་བྱས་པའོ)། དཔལ་ལྡན་
ཐོག་མར་འཇིག་རྟེན་ ཏེ། ། སླར་ལ་དབང་ཕྱུག་ ཅེས་སུ་བརྗོད། ། སྲིད་
དང་ཞི་མིན་ཤེས་བྱ་ཀུན། ། མཁྱེན་ཕྱིར་ན་མ་ཎི་ལགས། ། (ཙིན་མ་ཎི་ཡིད་



546
ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག་
བཞིན་ནོར་བུའི་དངོས་མིང་དང་། སྤྱན་རས་གཟིགས་ལའང་འཇུག་རུང་ཙམ་མོ།)
སྤྱི་དོན་གསུམ་པ་སྐྱོན་སེལ་བ་ལ་བཅུ་ལས།
༡ དོན་ཉམས་སྐྱོན། ལྷ་རྣམས་འཆི་མེད་བཏུང་བས་མྱོས། །
གྲོགས་ཁྱོད་དེ་རིང་ངེས་འབྱུང་ སྐྱེས། ། ཁུ་བྱུག་ཡིད་འོང་སྒྲ་སྒྲོགས་ཏེ།
མདོངས་མཐའ་ཆར་སྤྲིན་དག་ལ་དགའ། ། །
༢ དོན་འགལ་སྐྱོན། མཁས་ཁྱོད་རི་དྭགས་མིག་ཅན་དང་། །
འཁྲིག་པའི་དགའ་སྟོན་ཉམས་སུ་མྱོང་། ། ཆགས་བྲལ་བརྟུལ་ཞུགས་ལ་གནས་
གང་། ། བག་མེད་འགོག་པར་བྱ་བས་དབེན། །
དེའི་ དམིགས་ བསལ། བསགས་ བསྲུང་ སྤེལ་ སོགས་ འདུ་ འཛིའི་
སྐྱོན། ། དབྱེ་བའི་ནོར་གྱིས་ཅི་བྱ་ཡོད། ། རྨད་བྱུང་འབྱོར་པའི་རྐང་སྟེགས་ལ།
བདག་ནི་ནམ་ཞིག་འཛེགས་འགྱུར་གྲང་། །
༣ དོན་གཅིག་སྐྱོན། སྟེང་འཐུང་ཨུཏྤལ་རྒྱས་པའི་ཕང་། ། རྐང་
དྲུག་བུང་བའི་རྩེ་འཇོ་ཡིས། ། ཆགས་བཅས་འདོད་ལྡན་ཚོགས་རྣམས་ལ། །
རབ་དགའ་སིམ་པའི་བདེ་བ་སྟེར།
དེའི་དམིགས་བསལ། རྒྱལ་ཀུན་ཡེ་ཤེས་ཟ་མ་ཏོག ། ཁྱབ་བདག་བླ་
མ་སྙིང་ནས་དྲན། ། རྣམ་འདྲེན་མཆོག་དེ་སྙིང་ནས་དྲན། ། འཁོར་ལོའི་
མགོན་པོ་སྙིང་ནས་དྲན། །
༤ ཐེ་ཚོམ་ཅན་སྐྱོན། པདྨའི་རྫིང་བུར་རབ་རྩེ་བའི། ། གཉིས་སྐྱེས་
(འདབ་ཆགས་དང་བྲམ་ཟེ་སོགས་)ཕྲེང་བ་འདུས་པའི་དབུས། ། ངང་པའི་བུ་མོ་
(ངང་པའི་བུ་མོ་དང་དབྱངས་ཅན་མ་)ཡིད་འོང་མས། ། སིལ་སིལ་སྒྲ་དག་འབྱིན་
པར་བྱེད། ། (ངང་པའི་རྐང་གདུབ་ཀྱི་སྒྲ་དང་། དབྱངས་ཅན་མའི་གཡེར་ཁའི་སྒྲ་
གང་ཡིན་འཁྲུལ་པའོ།）



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 547
དེའི་དམིགས་བསལ། མངོན་པར་འདོད་པས་དགའ་བྱེད་རོ། ། མྱོང་
བའི་མོད་ནས་མྱོས་པའི་མིག ། དམར་བས་རིམ་བཞིན་སླར་ཡང་ནི། ། ཚུལ་
མིན་ལས་དེར་འཇུག་པར་བརྩོན། །(འདིའི་བརྗོད་བྱ་དངོས་སྐྱེས་པ་དང་། བུད་
མེད་ཀྱི་འཁྲིག་བདེ་ཉམས་སུ་མྱོང་བ་ཞིག་དང་། དོན་གཞན་སྐྱེས་བུ་ཆང་གི་མྱོས་པ་ཞིག་
སྦྱར་བ་སྟེ། དེ་ཡང་དགའ་བྱེད་ཅེས་འཁྲིག་པའི་ཆོས་དང་ཆང་གཉིས་ཀ་ལ་འཇུག་ཅིང་།
ཁྱད་ཆོས་གཞན་ཐུན་མོང་བ་ཡིན་པའི་ཕྱིར་རོ། །）
༥ རིམ་པ་བྲལ་སྐྱོན། དོན་གཉིས་མཐར་ཕྱིན་ཆགས་བྲལ་ལམ། །
ཚོགས་ཀྱི་མཆོག་གྱུར་དགེ་འདུན་དང་། ། སངས་རྒྱས་དམ་ཆོས་བཅས་པ་
ཡིས། ། ཁྱོད་ལ་ཤིས་པའི་སྣང་བ་སྩོལ། །
དེའི་དམིགས་བསལ། འཕགས་བོད་མ་ཧཱ་ཙི་ནའི་ལྗོངས། ། ཐོག་
མཐའ་འབྱོར་པས་མངོན་མཐོ་ཡང་། ། དེང་དུས་བདེ་གཤེགས་བསྟན་པའི་
ལྗིད། ། འདེགས་བཟོད་བར་མ་ཁོ་ནར་བསྔགས། །
༦ སྒྲ་ཉམས་སྐྱོན། ཁྱོད་ལ་མཁྱེན་པའི་ཤེས་བྱ་ཀུན། ། གཟིགས་
པས་གྲགས་དཀར་ཟླ་བ་འོད། ། སྲིད་རྩེས་འགོངས་པར་ངོ་མཚར་གཏམ། །
རུས་སྦལ་འཇུག་པས་འདེགས་ནུས་མིན། །
དེའི་དམིགས་བསལ། གང་གི་མཆུ་སྒྲོས་ལས་འོངས་པའི། ། ཆགས་
བྲལ་གཏམ་གྱི་རྒྱུད་མང་སྒྲས། ། འགྲོ་མང་འཁྲུལ་པའི་འཐིབས་བུ་ལས། །
སློང་བའི་སྔོན་མེད་ཡི་གེ་བརྗིད། །
༧ གཅོད་མཚམས་ཉམས་སྐྱོན། འཇམ་དཔལ་མགོན་ཡེ་ཤེས་སྣང་
བས། ། གློ་བུར་གྱི་འཁྲུལ་མུན་ཀུན་བཅོམ། ། ཡང་དག་པའི་སྤོབས་སྦྱིན་
མཛད་ཕྱིར། ། རྣམ་པར་ཐར་བདུད་རྩི་དང་མཚུངས། །
དེའི་དམིགས་བསལ། རྒྱལ་ཀུན་མཁྱེན་གཏེར་ངག་དབང་ལྷའི། །
ཐུགས་རྗེའི་ཟེར་གྱི་རྨོངས་མུན་ཚོགས། ། བཅོམ་པའི་ངོ་མཚར་དབྱངས་སྙན་



548 ད པལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
རོས། ། མེ་ཏོག་མདའ་ཅན་ཁེངས་ཀུན་འཇིལ། །
༨ སྡེབ་སྦྱོར་ཉམས་པའི་ཆད་ལྷག་གི་དཔེ། སྙིང་རྗེའི་སྤྱན་རས་མི་
ཟུམ་པའི། ། གཟིགས་པ་ག་བུར་ཐིགས་པས། ། བསིལ་ལྗོངས་འགྲོ་བའི་སྡུག་
བསྔལ་གྱི། ། ཚ་གདུང་བསལ་བར་མཛད་དེར་བསྔགས་སོ། །
༩ མཚམས་སྦྱོར་ཉམས་སྐྱོན། ཀུན་མཁྱེན་གུ་རུ་(བླ་མ་མཆོག) ཨུཏྟ་
རའི། སུ་བྷཱ་ཥི་ཏ་ཨ་མྲྀ་ཏས། ། (ལེགས་བཤད་བདུད་རྩི) འདི་ན་མཐའ་ཀླས་ཨ་
སཏྭཱ། །(སེམས་ཅན་ཀུན) ཨ་ནུཏྟ་རའི(བླ་ན་མེད་པའི)གོ་འཕང་བཀོད། །
དེའི་དམིགས་བསལ། རྨད་བྱུང་ཀུན་དགའི་པྲ་ཎི་དྷི། (སྨོན་ལམ)། ཨ་
ཏི་ཤུདྡྷའི(ཤིན་ཏུ་དག་པའི)ཙནྡཎ། ། (ཟླ་བ་ཡིས)། ཨ་རྒྱ་ཧེ་ཏའི་(གཞན་ལ་ཕན་
པའི)སིམ་འོད་འབུམ། སྤྲོ་བས་སྲིད་ཞིའི་ཐིག་ལེར་གྱུར། ། (འདིར་སྔ་མ་པྲ་ཎི་
དྷཱི། ཨ་ཏི་གཉིས་ཀྱི་བར་མཚམས་མི་སྦྱོར་བ། དབྱངས་ཅན་སྒྲ་མདོ་ལས། ཨཱི་ཨཱུ་ ཨེ་
གཉིས་ཉིད་ལའོ། ། ཞེས་པའི་དམིགས་བསལ་དང་། ཕྱི་མ་ཙནྡྲ་ཎ་དང་ཨ་རྒྱའི་བར་ཤད་
ཀྱིས་ཆོད་པས་མཚམས་སྦྱོར་མ་བྱས་ཀྱང་སྐྱོན་དུ་མི་འགྱུར་བའོ།)
༡༠ འགལ་སྐྱོན་ལ་དྲུག་ལས། །
ཡུལ་དང་འགལ་བ། གངས་ཅན་དཔལ་གྱི་དུམ་བུའི་ཁྲོད། ། དལ་
གྱིས་རྒྱུ་བའི་གཉིས་འཐུང་ཚོགས། ། པདྨའི་རྫིང་བུ་ལ་རྩེ་བའི། ། འཕྲོག་བྱེད་
དྲེགས་པས་ཟིལ་གྱིས་མནན། །
དུས་དང་འགལ་བ། ཉི་གཞོན་འཆར་ཀ་དང་འགྲོགས་པའི། ། ཀུནྡཱའི་
འཁྲི་ཤིང་རྒྱས་པའི་འགྲམ། ། སྟོན་མཚན་ཟླ་གཞོན་གྱིས་ཕྱེ་བའི། ། ཆུ་སྐྱེས་
གསར་བའི་རྣ་རྒྱན་གཡོ། །
སྒྱུ་རྩལ་དང་འགལ་བ། དྲག་ཤུལ་འཇིགས་རུང་གར་གྱི་རོས། ། ངོ་
མཚར་རྨད་བྱུང་ཉམས་འཕེལ་ཞིང་། ། བློ་གསལ་དབྱངས་(དབྱངས་དྲག་པོ)ཀྱི་
འགྱུར་ཁུག་གིས། ། རྣ་བར་ཀུན་དགའི་སིམ་པ་སྟེར། །



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 549
འཇིག་རྟེན་དང་འགལ་བ། དཀར་མིན་ཁ་བའི་རྡུལ་བརྩེགས་སྤོར། །
རབ་མཛེས་ཁུ་བྱུག་གཞོན་ནུའི་རྭས། ། ལག་ལྡན་མྱོས་པའི་འདབ་གཤོག་
ཟུང་། ། འབིགས་པའི་གྲགས་ལྡན་སྲིད་ན་བརྗིད། །
ནང་པའི་རིགས་པ་དང་འགལ་བ། བདེ་གཤེགས་ཟག་བཅས་སྡུག་
བསྔལ་གྱིས། ། ཁྱབ་པར་གསུངས་མོད་དེ་ལྟ་ནའང་། ། ཡིད་འོང་མཛེས་མའི་
ལོངས་སྤྱོད་ལ། ། སྙོམས་པར་ཞུགས་འདི་གཅིག་ཏུ་བདེ། །
ཕྱི་རོལ་པའི་རིགས་པ་དང་འགལ་བ། ། རྟག་པར་སྨྲ་བའི་ཆོས་ཁམས་
ཀུན། ། བདག་དང་མཚུངས་ལྡན་ཉིད་དུ་འདོད། ། དཔྱད་ན་ཕྱི་ནང་གང་དུ་
ཡང་། ། བདེན་གྲུབ་རྡུལ་ཙམ་མ་མཆིས་ལགས། །
ལུང་དང་འགལ་བ། ངེས་པར་འབྱུང་བ་དང་བྲལ་བའི། ། སོ་ཐར་
ཁྲིམས་ཀྱིས་རྒྱུད་བསྡམས་བཞིན། ། སྟོང་དང་བརྟེན་འབྱུང་ཐ་དད་པ། །
སྤྲོས་བྲལ་དབུ་མའི་དོན་ལ་བལྟ། །
དམིགས་བསལ་སྐྱོན་མེད་པ་ལའང་དྲུག་ལས།
ཡུལ་དང་འགལ་བ་ཡང་སྐྱོན་མེད་པ། བསོད་ནམས་བརྒྱ་ལས་གྲུབ་པ་
ཡི། ། ཤཱཀྱའི་ཏོག་གི་མཚན་དཔེའི་དཔྱིད། ། གང་དུ་སྣང་བར་སུམ་རྩེན་
གྱི། ། གྲོང་ཁྱེར་གསར་དུ་འཁྲུངས་པར་གྱུར། །
དུས་དང་འགལ་ཡང་སྐྱོན་མེད་པ། གང་གི་དགེ་བཅུའི་བཀའ་ཁྲིམས་
ཀྱི། །ཕྱག་རྒྱུའི་རི་མོས་བཏབ་པ་ལས། ། རྩོད་པའི་དུས་ཀྱང་གངས་ཅན་
འདིར། ། རྫོགས་ལྡན་གཞོན་ནུའི་དགའ་སྟོན་དར། ། །
སྒྱུ་རྩལ་དང་འགལ་ཡང་སྐྱོན་མེད་པ། ཡིད་འོང་མཛེས་པའི་རོལ་སྒེག་
དང་། ། རབ་སྙན་ཆགས་པའི་གླུ་དབྱངས་ཀྱིས། ། ཐར་འདོད་སྙིང་ལ་མེ་
འོབས་ལྟར། ། འཇིགས་སུ་རུང་བའི་ཉམས་འགྱུར་འཕེལ། །



550 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
འཇིག་རྟེན་དང་འགལ་ཡང་སྐྱོན་མེད་པ། རབ་འབར་བྱིན་ཟས་འཁྱུད་
པ་ཡི། ། ཆུ་གཏེར་ལས་བྱུང་པདྨོའི་དབུས། ། མཚན་དཔེའི་མཚར་སྡུག་
མངོན་སྣང་གང་། ། གྲུབ་པའི་ཁྱུ་མཆོག་མཚོ་སྐྱེས་རྗེ། །
རིགས་པ་དང་འགལ་ཡང་སྐྱོན་མེད་པ། རྣམ་བཅས་རྣམ་པ་མེད་པའི་
སྐུ། ། བརྗོད་བྲལ་བརྗོད་པ་ཀུན་ལྡན་གསུང་། ། གཅིག་དང་དུ་མ་ལས་འདས་
ཐུགས། ། སྲས་བཅས་རྒྱལ་བ་རྣམས་ལ་འདུད། །
ལུང་དང་འགལ་ཡང་སྐྱོན་མེད་པ། བླང་དོར་འཁྲུལ་ཆོས་ཀུན་སྤངས་
པའི། ། འདོད་ཆགས་ཆེན་པོའི་ཉེ་རྒྱུ་ཡིས། ། རྒྱུ་འབྲས་གཉིས་སུ་མི་ཕྱེད་
པའི། ། རྡོ་རྗེ་འཛིན་པར་གཤེགས་ཀུན་བསྔགས། ། །
སླར་སྨྲས་པ། མཐའ་ཀླས་སྒྲ་རྒྱན་ནོར་བུའི་རྒྱུད་མང་ཡིད་འོང་སྙན་
འགྱུར་སྒྲོགས་མཁས་པ། ། མཛེས་པར་བཟུང་བའི་ཡི་གེའི་དགའ་མས་གབ་
ཚིག་གསང་གཏམ་སྤྲོ་བ་ཡིས། ། འདི་ན་བློ་མིག་གཞོན་ནུའི་ཚོགས་རྣམས་
ཁེངས་པའི་བརྟན་པ་འཕྲོག་བྱེད་གང་། ་ སྐྱོན་གྱི་སྐལ་བ་ངན་པས་རིང་སྤངས་
རྨད་བྱུང་ལང་ཚོས་མཛེས་ཞེས་སྨྲེངས། ། ཉི་གཞོན་ཐིགས་པ་བཏུང་མིན་
ཞིང་། ། དཔྱིད་ཀྱི་དཔལ་མོས་མ་བཟུང་བའི། ། དཔེར་བརྗོད་ཨུཏྤལ་གསར་
བའི་ཕྲེང་། ། གཟུར་གནས་ངལ་འཚོའི་གསོས་གྱུར་ཅིག ། ཅེས་རྒྱན་གྱི་
བསྟན་བཅོས་མེ་ལོང་གི་གཞུང་དང་མཐུན་པར་དཔེར་བརྗོད་པ་ དཎྜིའི་རྒྱུད་
མང་ལས། ། བྱ་དཀའ་བ་ལ་སོགས་པའི་རྣམ་པར་བཅད་པའི་སྐབས་ཏེ་གསུམ་
པའོ། ། །
ངོམཚར་ཚིག་རྒྱན་ བསྟན་བཅོས་ཨ་དནའི། ། དཔེར་བརྗོད་ མགྲིན་
པའི་ཆུ་གཏེར་འཕྱུར་བ་ན། ། འཇིགས་བྲལ་དཔལ་ལྡན་དཎྜིའི་རྣམ་དཔྱོད་
ཀྱང་། ། རབ་སྙན་རྒྱུད་མང་ཟོལ་གྱིས་ལྷགས་པ་བཞིན། ། དེ་སླད་འཕགས་



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 551་
བོད་མཁས་པའི་ལེགས་བཤད་ཀྱི། ། རྗེས་སུ་སོང་གང་བདག་བློས་མ་ཡིན་
ཏེ། ། ཡོངས་འཛིན་བླ་མའི་བཀའ་དྲིན་ལས་བྱུང་ཕྱིར། ། རྣམ་པ་ཀུན་ཏུ་གུས་
པའི་མེ་ཏོག་འཐོར། ། འོན་ཏེ་ཉེས་པར་སྨྲ་བའི་འདམ་རྫབ་ཀྱིས། ། གཞུང་
དོན་ནོར་བུའི་མེ་ལོང་སྒྲིབ་སྲིད་ན། ། ཁོ་བོའི་འཁྲུལ་པའི་དཔྱིད་ཀ་ལས་བྱུང་
ཕྱིར། ། ཕྱོགས་བྲལ་མཁས་པའི་བློ་མཚོས་སྦྱང་བར་མཛོད། ། མདོར་ན་
གཅིག་ཏུ་གཞན་ཕྱིར་སྨན་འདོད་པའི། ། ལྷག་བསམ་ཟླ་ཚེས་གསར་པ་དང་
འགྲོགས་པས། ། དོན་མཐུན་ཀུན་དགའི་སྟེང་འཐུང་དཀར་པོའི་འཛུམ། །
ཅི་དགར་དབྱེ་བའི་བྱེད་པོ་ཁོ་ནར་སེམས། ། འོན་ཀྱང་དེང་དུས་མ་བསླབས་
ཀུན་མཁྱེན་གྱི། ། སྤུན་ཟླར་འཛེགས་ཤིང་བསླབ་ན་ཚིག་རེར་ཡང་། ། མགོ་བོ་
གདུགས་ལྟར་འཁོར་བའི་མཁས་རློམ་མདུན། ། འཇམ་མགོན་དངོས་སུ་བྱོན་
ཡང་ཅི་བྱར་ཡོད། ། དེ་ལྟར་སྨྲས་པའི་དགེ་ཚོགས་དྲི་མེད་ཁ་བའི་རྡུལ་བརྩེགས་
ཀུམུད་ཚལ། ། གཉིས་འཐུང་མཆེ་བ་ལྟ་བུར་དཀར་བའི་བསོད་ནམས་གང་
ཞིག་ཐོབ་པ་དེས། ། འགྲོ་ཀུན་རྨོངས་པའི་གདུང་བ་ཀུན་བསལ་སོ་སོར་རྟོགས་
པའི་ཡེ་ཤེས་ཀྱིས། ། གསུང་གི་རྡོ་རྗེའི་རྣམ་ཐར་རྒྱ་མཚོར་གཡོ་བ་མེད་པར་
འཇུག་གྱུར་ཅིག ། རྒྱུན་གྱི་བསྟན་བཅོས་མེ་ལོང་གི་གཞུང་དང་མཐུན་པར་
དཔེར་བརྗོད་པ་དཎྜིའི་རྒྱུད་མང་ཞེས་བྱ་བ་འདིའང་། རིགས་དང་དཀྱིལ་
འཁོར་ཀུན་གྱི་ཁྱབ་བདག་དྲུག་པ་རྡོ་རྗེ་འཆང་ཆེན་པོ་དང་དབྱེར་མ་མཆིས་པ་
མཁན་ཆེན་ཐམས་ཅད་མཁྱེན་པ་བྱམས་པ་ཀུན་དགའ་བསྟན་འཛིན་བཀྲ་ཤིས་
གྲགས་པའི་རྒྱལ་མཚན་དཔལ་བཟང་པོའི་ཞལ་སྔ་ནས་ཀྱིས་ཐུགས་བསྐྱེད་རྨད་
དུ་བྱུང་བས་ལམ་འདིར་བསླབ་སྦྱོང་འགོ་འཛིན་བགྱིད་དགོས་པའི་བཀའ་སྩལ་
གྱི་ཅོད་པན་གཙུག་ཏུ་སྩལ་བར་བརྟེན། དོན་གཉེར་ཅན་དག་ལ་འབད་པ་
ཆེན་པོས་འཆད་པའི་གཡར་ཁྲལ་བླངས་པའི་ཚེ། མགོན་པོ་གང་གི་ཞབས་རྡུལ་



552 དཔལ་ལྡན་ས་སྐྱ་པའི་གསུང་རབ་པོད་ལྔ་པ་སྙན་ངག
ལསྤྱི་བོས་རེག་ཅིང་། མཱ་ཧཱ་པཎྜི་ཏ་ཟེ་ཆེན་པའི་བཀའི་དྲིན་ལས་ཚིག་རྒྱན་གྱི་
མིང་རྐྱང་ཙམ་ཞིག་ཐོས་པའི་རྨོངས་རྟུལ་གྱི་ན་བ་ཚངས་སྲས་དགྱེས་པའི་བློ་ལྡན་
ནམ། གཙུག་ལག་སྨྲ་བའི་ཉི་མར་བོད་པའི་རྒྱལ་ཁམས་ཀྱི་དཱ་རི་དྲ་པས་ཡོན་
ཏན་རིན་པོ་ཆེ་དུ་མའི་འབྱུང་གནས་དཔལ་ཨེ་ཝཾ་ཆོས་ལྡན་གྱི་བླ་བྲང་ཐར་པ་
རྩེར་ཆུ་སྟོད་ཟླ་བའི་གྲལ་ཚེས་དགེ་བར་སུག་བྲིས་སུ་བགྱིས་པ་སརྦ་དཱ་ཀ་ལ་ཎཾ་བྷ་
བ་ཏུ།། །། །
ཨོཾ་སྭ་སྟི་སིདྡྷཾ། ། བཀྲ་ཤིས་དབྱངས་ཀྱི་ཡན་ལག་རྒྱུད་མང་པོ། ། རྣམ་
དཔྱོད་དཔལ་གྱིས་སྒེག་པའི་ཕང་པ་ན། ། ལེགས་ལྡན་ཐུགས་རྗེས་འཁྲོལ་ཚེ་
སྙན་འགྱུར་ངག ། སྡེ་བཞིའི་བདུད་རྩིར་རབ་སྦྱིན་འཕགས་མར་འདུད། །
གང་གི་བྱིན་རླབས་ལྷ་ཡིན་གངྒཱ་ཡིས། ། རེག་པས་ཚུལ་འདིའི་ཤེས་སྒྲིབ་བཀྲུས་
པ་འགས། ། དབྱངས་ཅན་ཚིག་རྒྱན་ལང་ཚོ་ངོམ་པའི་ནང་། སློབ་དཔོན་
དཎྜི་མཛེས་པའི་གྲགས་པས་འཁྱུད། ། འཕགས་བོད་མཁས་པའི་སྐྱེ་བོས་
བཅོས་པའི་ལུས། ། ཕུན་ཚོགས་བརྗོད་པ་བརྗིད་ལ་རྒྱན་མཆོག་གསུམ། །
བཀླུབས་ཚེ་བཀོད་པ་མཛེས་དང་མཛེས་མིན་གྱི། ། སྐྱོན་སྤངས་ཡོན་ཏན་ལེན་
པའི་འགྲེལ་བཤད་མང་། ། ཀུན་ཀྱང་སྒྲ་དོན་འབྱེད་ལ་དཔྱོད་ལྡན་ཅིང་། །
རང་བློའི་རྩལ་གྱིས་ཁྱད་ཆོས་ཀྱང་བཏོན་མོད། ། གཞན་ཕན་ཐུགས་ལས་གོ་
བདེའི་ངག་འཕོས་ནས། ། རྩོམ་པའི་དཔེར་བཞག་ཀུན་སྙོམས་ཐུགས་རྗེ་
བཞིན། ། མཁས་ལ་མཚུངས་ཀྱང་བརྗོད་བྱ་ཁྱད་པར་བཅས། ། ཉམས་
འགྱུར་མཚུངས་ཀྱང་བརྩེ་བ་ལྷག་པ་དང་། ། རྗོད་བྱེད་མཚུངས་ཀྱང་བྱིན་གྱི་
རླབས་ཆེ་བས། ། སྙན་ངག་སྨྲ་རྣམས་སྙིང་གི་ཉི་མ་འདི། ། དེ་ཕྱིར་སྡེ་བཞིའི་
གླིང་དབུས་དགེ་བའི་རི། ། མངོན་འཕགས་ཆོས་ཀྱི་སྣང་བྱེད་བསྐོར་བའི་
གྲྭར། ། འཛད་མེད་སྤར་གྱི་ཆུ་གཏེར་རབ་དྭངས་པ། ། ཆོས་སྲིད་བློ་ལྡན་ཀླུ་



རྒྱན་གྱི་བསྟན་བཅོས་མེ་ལོང་གི་གཞུང་དང་མཐུན་པའི་དཔེར་བརྗོད། 553
དབང་ཚོགས་ པས་བསྐྲུན། ། སྲིད་ཞིའི་བླང་དོར་བསྟན་བཅོས་ ལུང་ ལ་
ལྟོས། ། དེ་ཉིད་སྙན་ངག་དེ་ཡང་ཚིག་རྒྱུན་གཞུང་། ། འདི་ལ་མ་བརྟེན་
འཇིག་རྟེན་རྨོངས་འགྱུར་བས། ། འདི་དགེས་བླང་དོར་སྟོན་མཆོག་ཐོབ་པར་
ཤོག ། ཅེས་པའང་བཅུ་ཕྲག་རིག་པའི་མཛོད་འཛིན་ཡེ་ཤེས་རྒྱ་མཚོ་སོགས་
ཆོས་བློན་ལྷན་རྒྱས་པས་རྣམ་དཀར་འདི་ཉིད་སྒྲུབ་པའི་སྐབས་དྲུང་ཡིག་པ་
དབྱངས་ཅན་དགྱེས་པའི་ལེགས་བཤད་རྒྱ་མཚོས་བགྱི་འོས་རིགས་ཞབས་ཏོག་
ཏུ་སྤེལ་བ་མངྒ་ལཾ། །



རྩོམ་སྒྲིག་འགན་འཁུར་པ།
#t #.
གདན་ཞུའི་རྩོམ་སྒྲིག་པ། །
特约编辑:
ལྷ་རིས་འབྲི་མཁན།
##:
མཛེས་ཆ་ཇུས་འགོད་པ།
&ufgjF:
གཡག་འཇམ།
*# #*
སྒོ་ཤུལ་གྲགས་པ་འབྱུང་གནས།
郭须·扎巴军乃
བུ་རྒན། །
# #
ཀརྨ་རྡོ་རྗེ་ཚེ་རིང་།
# #
སྙན་ངག
པཎ་ཆེན་ཤཱཀྱ་མཆོག་ལྡན་སོགས་ཀྱིས་བརྩམས།
མི་རིགས་དཔེ་སྐྲུན་ཁང་དང་
མཚོ་སྔོན་མི་རིགས་དཔེ་སྐྲུན་ཁང་
གིས་བསྐྲུན་ཞིང་འགྲེམས་སྤེལ་བྱས།
(པེ་ཅིན་ཧོ་ཕིང་ལི་བྱང་ལམ་ཨང་14པ། སྦྲག་ཨང་100013
ཁ་པར་ཨང་གྲངས་64234411-6509)
མི་རིགས་དཔེ་སྐྲུན་ཁང་གི་སྐུལ་འོད་པར་སྒྲིག་ཁང་ནས་པར་བསྒྲིགས།
ཏི་ཞིན་པར་ཁང་ནས་པར་བཏབ།
2004ལོའི་ཟླ་2པར་པར་གཞི་དང་པོ་བསྒྲིགས།
2004ལོའི་ཟླ་2པར་པེ་ཅིན་དུ་པར་ཐེངས་དང་པོ་བརྒྱབ།
དེབ་ཚད། 850mmX1168mm 1/32 པར་ཤོག 18
པར་གྲངས། 0001-2,000 དེབ་རེར་སྒོར་29.80



图书在版编目(CIP)数据
藏文诗论/释迦确旦等著,一北京:民族出版社,
2004.02
(藏族十明文化传世经典丛书,萨迦派系列丛书/更
松保主编)
ISBN 7-105-06021-2
I.藏... I. 释....藏族-诗歌-文学研究
-藏语 N. 11207.22
中国版本图书馆(CP)数据核字(2004)第006450号
ZANGWEN SHILUN
民族出版社和青海民族出版社联合出版
(北京市和平里北街14号邮编100013)
| http//www.e56.com.cn
民族出版社微机照排 迪鑫印刷厂印刷
各地新华书店经销
2004年2月第1版 2004年2月北京第1次印刷
开本:850 毫米X1168 毫米 1/32 印张:18
印数:0001-2,000 册 定价:29.80 元
该书如有印装质量问题,请与本社发行部联系退换
(电话:64234411-6509)



治
%:
一路發
谢
“
“
“
“
中
體露
是”
。
分
“共建”
上半
,
:
.
…
..
.
:
初中中中中
..
.
。
的
卷
.此时可以引
=
=
F對講
“
:
上
可能是PS:
,
::: 'r.
日
%。
4
年十一
4
時
.
,
.
一
| ...
.
*
.
.1
1
活動是,,
,
地至:
露
...
1.
产
中弟弟
一
「我家
“
是,
:
:
。
,
:
!
..
了,
非主
我
中
“等等,
錢
--
,
."
.
,
。
:00
。
·0
9
纪
.
:
:::
…”,
分
量
;
学
生产
品。
“江江
,
中毒。
「
ity,
蒙
說
..
一
-
中
,
“磁
,
之外
西
”
.
H
.
。
本書是了。
, “ 一 ”
-
:
…
.
露
..
-
安装,
論
是
.
:
y
:
:
出。
”
「。
.. ,
青年,
“
.
#
w击:
“”
“是。
:
;
.
事事
::
:
:
A:一
::
.
.
:.
.
:
…
:
。
一
。
:
:
..
等
.
。
。
。
.
。
十一
单
。
.
,
“
第三
学术事,
“
日,
.
”
中
”
書
,
,
能:
.
“三种:
我的
上的
心
。
事。堂
是
,
,
.
.
'
r
*
.
::
:
:*
"
中心,
美国
一年下:
:
:
件事,事
...…
%:
三重
事
.
,
“是
落
| 青青。
量
:
主营事。
中
..
...
E-
是
..
·
,
容
年七
「
…
.
..
::..
.
.
.。
:
:
“
*
:
:
是是是,
:
产學,
产
中年,
帝
。
了行
... denewswimw
w mywoods.
w44rphot.as,
..
. 4
,
。
。等等,
Yourn
可
。。。
:
不
|
整卷
批出,
在剧,學者轟動,普亭身邊。
HT
TPS
学校
1
tr
排表
本公
:41
第一期
連
善,
*
;
·产律:非一下,
台中'r.
*
,
中
H.
,
建立起深
,
,
4
,
其
1
m
“是,
等
一重
**”,其实是
。
”,
| 中華
年
。”
主
“
中華
是
,
,
中華
“不
|
中七五七罪
「
事事
,
*/
,
4
主
大学”
请教,
15
等。
:
前举行。
.
革
等
:
::
ISBN 7-105-06021-2
-
"
*
"
"
- Fr
r:
**
:
中北
一件,
,
"
"
"
|
中等。
TAINT,
sir,
i
.
"
地
“.
。
ISBN 7-105-06021-2/1.1317
民文(藏 119) 定价:29.80元
278710506012 )
;
是看其式。
红掌:“
.
中山
